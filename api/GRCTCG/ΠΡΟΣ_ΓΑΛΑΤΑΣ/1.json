{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json","textDirection":"ltr"},"book":{"id":"GAL","name":"ΠΡΟΣ ΓΑΛΑΤΑΣ","commonName":"ΠΡΟΣ ΓΑΛΑΤΑΣ","title":"ΠΡΟΣ ΓΑΛΑΤΑΣ","firstChapterApiLink":"/api/GRCTCG/ΠΡΟΣ_ΓΑΛΑΤΑΣ/1.json","lastChapterApiLink":"/api/GRCTCG/ΠΡΟΣ_ΓΑΛΑΤΑΣ/6.json","numberOfChapters":6},"nextChapterApiLink":"/api/GRCTCG/ΠΡΟΣ_ΓΑΛΑΤΑΣ/2.json","previousChapterApiLink":"/api/GRCTCG/ΠΡΟΣ_ΚΟΡΙΝΘΙΟΥΣ_Β/13.json","chapter":{"number":1,"content":[{"type":"line_break"},{"type":"verse","number":1,"content":["Παῦλος ἀπόστολος οὐκ ἀπ᾽ ἀνθρώπων, οὐδὲ δι᾽ ἀνθρώπου, ἀλλὰ διὰ Ἰησοῦ Χριστοῦ, καὶ Θεοῦ πατρὸς τοῦ ἐγείραντος αὐτὸν ἐκ νεκρῶν,"]},{"type":"verse","number":2,"content":["καὶ οἱ σὺν ἐμοὶ πάντες ἀδελφοί, ταῖς ἐκκλησίαις τῆς Γαλατίας·"]},{"type":"verse","number":3,"content":["χάρις ὑμῖν καὶ εἰρήνη ἀπὸ Θεοῦ πατρός,",{"noteId":0},"καὶ Κυρίου ἡμῶν Ἰησοῦ Χριστοῦ,"]},{"type":"verse","number":4,"content":["τοῦ δόντος ἑαυτὸν",{"noteId":1},"περὶ τῶν ἁμαρτιῶν ἡμῶν, ὅπως ἐξέληται ἡμᾶς ἐκ τοῦ",{"noteId":2},"ἐνεστῶτος αἰῶνος πονηροῦ, κατὰ τὸ θέλημα τοῦ Θεοῦ καὶ πατρὸς ἡμῶν·"]},{"type":"verse","number":5,"content":["ᾧ ἡ δόξα εἰς τοὺς αἰῶνας τῶν αἰώνων. Ἀμήν."]},{"type":"line_break"},{"type":"verse","number":6,"content":["Θαυμάζω ὅτι οὕτω ταχέως μετατίθεσθε ἀπὸ τοῦ καλέσαντος ὑμᾶς ἐν χάριτι Χριστοῦ εἰς ἕτερον εὐαγγέλιον·"]},{"type":"verse","number":7,"content":["ὃ οὐκ ἔστιν ἄλλο, εἰ μή τινές εἰσιν οἱ ταράσσοντες ὑμᾶς καὶ θέλοντες μεταστρέψαι τὸ εὐαγγέλιον τοῦ Χριστοῦ."]},{"type":"verse","number":8,"content":["Ἀλλὰ καὶ ἐὰν ἡμεῖς ἢ ἄγγελος ἐξ οὐρανοῦ",{"noteId":3},"εὐαγγελίζηται ὑμῖν παρ᾽ ὃ εὐηγγελισάμεθα ὑμῖν, ἀνάθεμα ἔστω."]},{"type":"verse","number":9,"content":["Ὡς προειρήκαμεν, καὶ ἄρτι πάλιν λέγω, εἴ τις ὑμᾶς εὐαγγελίζεται παρ᾽ ὃ παρελάβετε, ἀνάθεμα ἔστω."]},{"type":"line_break"},{"type":"verse","number":10,"content":["Ἄρτι γὰρ ἀνθρώπους πείθω ἢ τὸν Θεόν; Ἢ ζητῶ ἀνθρώποις ἀρέσκειν; Εἰ",{"noteId":4},"γὰρ ἔτι ἀνθρώποις ἤρεσκον, Χριστοῦ δοῦλος οὐκ ἂν ἤμην."]},{"type":"line_break"},{"type":"verse","number":11,"content":["Γνωρίζω",{"noteId":5},"δὲ ὑμῖν, ἀδελφοί, τὸ εὐαγγέλιον τὸ εὐαγγελισθὲν ὑπ᾽ ἐμοῦ, ὅτι οὐκ ἔστι κατὰ ἄνθρωπον."]},{"type":"verse","number":12,"content":["Οὐδὲ γὰρ ἐγὼ παρὰ ἀνθρώπου παρέλαβον αὐτό,",{"noteId":6},"οὔτε ἐδιδάχθην, ἀλλὰ δι᾽ ἀποκαλύψεως",{"noteId":7},"Ἰησοῦ Χριστοῦ."]},{"type":"line_break"},{"type":"verse","number":13,"content":["Ἠκούσατε γὰρ τὴν ἐμὴν ἀναστροφήν ποτε ἐν τῷ Ἰουδαϊσμῷ, ὅτι καθ᾽ ὑπερβολὴν ἐδίωκον τὴν ἐκκλησίαν τοῦ Θεοῦ, καὶ ἐπόρθουν αὐτήν·"]},{"type":"verse","number":14,"content":["καὶ προέκοπτον ἐν τῷ Ἰουδαϊσμῷ ὑπὲρ πολλοὺς συνηλικιώτας ἐν τῷ γένει μου, περισσοτέρως ζηλωτὴς ὑπάρχων τῶν πατρικῶν μου παραδόσεων."]},{"type":"verse","number":15,"content":["Ὅτε δὲ εὐδόκησεν",{"noteId":8},"ὁ Θεὸς ὁ ἀφορίσας με ἐκ κοιλίας μητρός μου καὶ καλέσας διὰ τῆς χάριτος αὐτοῦ,"]},{"type":"verse","number":16,"content":["ἀποκαλύψαι τὸν υἱὸν αὐτοῦ ἐν ἐμοὶ ἵνα εὐαγγελίζωμαι αὐτὸν ἐν τοῖς ἔθνεσιν, εὐθέως οὐ προσανεθέμην σαρκὶ καὶ αἵματι·"]},{"type":"verse","number":17,"content":["οὐδὲ ἀνῆλθον εἰς Ἱεροσόλυμα πρὸς τοὺς πρὸ ἐμοῦ ἀποστόλους,",{"noteId":9},"ἀλλὰ ἀπῆλθον εἰς Ἀραβίαν, καὶ πάλιν ὑπέστρεψα εἰς Δαμασκόν."]},{"type":"line_break"},{"type":"verse","number":18,"content":["Ἔπειτα μετὰ",{"noteId":10},"ἔτη τρία ἀνῆλθον εἰς Ἱεροσόλυμα ἱστορῆσαι",{"noteId":11},"Πέτρον, καὶ ἐπέμεινα πρὸς αὐτὸν ἡμέρας δεκαπέντε."]},{"type":"verse","number":19,"content":["Ἕτερον δὲ τῶν ἀποστόλων οὐκ εἶδον, εἰ μὴ Ἰάκωβον τὸν ἀδελφὸν τοῦ Κυρίου."]},{"type":"verse","number":20,"content":["Ἃ δὲ γράφω ὑμῖν, ἰδοὺ ἐνώπιον τοῦ Θεοῦ ὅτι οὐ ψεύδομαι."]},{"type":"verse","number":21,"content":["Ἔπειτα ἦλθον εἰς τὰ κλίματα τῆς Συρίας καὶ τῆς Κιλικίας."]},{"type":"verse","number":22,"content":["Ἤμην δὲ ἀγνοούμενος τῷ προσώπῳ ταῖς ἐκκλησίαις τῆς Ἰουδαίας ταῖς ἐν Χριστῷ·"]},{"type":"verse","number":23,"content":["μόνον δὲ ἀκούοντες ἦσαν ὅτι Ὁ διώκων ἡμᾶς ποτε, νῦν εὐαγγελίζεται τὴν πίστιν ἥν ποτε ἐπόρθει."]},{"type":"verse","number":24,"content":["Καὶ ἐδόξαζον ἐν ἐμοὶ τὸν Θεόν."]}],"footnotes":[{"noteId":0,"text":"και κυριου ημων ¦ ημων και κυριου NA WH","reference":{"chapter":1,"verse":3}},{"noteId":1,"text":"περι ¦ υπερ ANT NA SBL TR WH","reference":{"chapter":1,"verse":4}},{"noteId":2,"text":"ενεστωτος αιωνος ¦ αιωνος του ενεστωτος CT","reference":{"chapter":1,"verse":4}},{"noteId":3,"text":"ευαγγελιζηται υμιν 48.5% ¦ ευαγγελιζεται υμιν BYZ HF 39.7% ¦ υμιν ευαγγελιζηται TH 1% ¦ ευαγγελισηται υμιν WH 0.8%","reference":{"chapter":1,"verse":8}},{"noteId":4,"text":"γαρ ¦ — CT","reference":{"chapter":1,"verse":10}},{"noteId":5,"text":"δε ¦ γαρ NA SBL WH","reference":{"chapter":1,"verse":11}},{"noteId":6,"text":"ουτε ¦ ουδε TH","reference":{"chapter":1,"verse":12}},{"noteId":7,"text":"ιησου ¦ — PCK","reference":{"chapter":1,"verse":12}},{"noteId":8,"text":"ο θεος ¦ — SBL","reference":{"chapter":1,"verse":15}},{"noteId":9,"text":"αλλα ¦ αλλ NA 28 TR","reference":{"chapter":1,"verse":17}},{"noteId":10,"text":"ετη τρια ¦ τρια ετη WH","reference":{"chapter":1,"verse":18}},{"noteId":11,"text":"πετρον 97.7% ¦ κηφαν CT 2.3%","reference":{"chapter":1,"verse":18}}]}}