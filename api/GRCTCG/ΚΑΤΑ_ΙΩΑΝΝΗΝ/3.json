{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json"},"book":{"id":"JHN","name":"ΚΑΤΑ ΙΩΑΝΝΗΝ","commonName":"ΚΑΤΑ ΙΩΑΝΝΗΝ","title":"ΚΑΤΑ ΙΩΑΝΝΗΝ","firstChapterApiLink":"/api/GRCTCG/ΚΑΤΑ_ΙΩΑΝΝΗΝ/1.json","lastChapterApiLink":"/api/GRCTCG/ΚΑΤΑ_ΙΩΑΝΝΗΝ/21.json","numberOfChapters":21},"nextChapterApiLink":"/api/GRCTCG/ΚΑΤΑ_ΙΩΑΝΝΗΝ/4.json","previousChapterApiLink":"/api/GRCTCG/ΚΑΤΑ_ΙΩΑΝΝΗΝ/2.json","chapter":{"number":3,"content":[{"type":"line_break"},{"type":"verse","number":1,"content":["Ἦν δὲ ἄνθρωπος ἐκ τῶν Φαρισαίων, Νικόδημος ὄνομα αὐτῷ, ἄρχων τῶν Ἰουδαίων·"]},{"type":"verse","number":2,"content":["οὗτος ἦλθε πρὸς",{"noteId":87},"αὐτὸν νυκτός, καὶ εἶπεν αὐτῷ,",{"noteId":88},"Ῥαββί, οἴδαμεν ὅτι ἀπὸ Θεοῦ ἐλήλυθας διδάσκαλος· οὐδεὶς γὰρ",{"noteId":89},"ταῦτα τὰ σημεῖα δύναται ποιεῖν ἃ σὺ ποιεῖς, ἐὰν μὴ ᾖ ὁ Θεὸς μετ᾽ αὐτοῦ."]},{"type":"verse","number":3,"content":["Ἀπεκρίθη",{"noteId":90},"ὁ Ἰησοῦς καὶ εἶπεν αὐτῷ, Ἀμὴν ἀμὴν λέγω σοι, ἐὰν μή τις γεννηθῇ ἄνωθεν, οὐ δύναται ἰδεῖν τὴν βασιλείαν τοῦ Θεοῦ."]},{"type":"verse","number":4,"content":["Λέγει πρὸς αὐτὸν",{"noteId":91},"ὁ Νικόδημος, Πῶς δύναται ἄνθρωπος γεννηθῆναι γέρων ὤν; Μὴ δύναται εἰς τὴν κοιλίαν τῆς μητρὸς αὐτοῦ δεύτερον εἰσελθεῖν καὶ γεννηθῆναι;"]},{"type":"verse","number":5,"content":["Ἀπεκρίθη",{"noteId":92},"Ἰησοῦς, Ἀμὴν ἀμὴν λέγω σοι, ἐὰν μή τις γεννηθῇ ἐξ ὕδατος καὶ πνεύματος, οὐ δύναται εἰσελθεῖν εἰς τὴν βασιλείαν τοῦ Θεοῦ."]},{"type":"verse","number":6,"content":["Τὸ γεγεννημένον ἐκ τῆς σαρκὸς σάρξ ἐστι· καὶ τὸ γεγεννημένον ἐκ τοῦ πνεύματος πνεῦμά ἐστι."]},{"type":"verse","number":7,"content":["Μὴ θαυμάσῃς ὅτι εἶπόν σοι, Δεῖ ὑμᾶς γεννηθῆναι ἄνωθεν."]},{"type":"verse","number":8,"content":["Τὸ πνεῦμα ὅπου θέλει πνεῖ, καὶ τὴν φωνὴν αὐτοῦ ἀκούεις, ἀλλ᾽ οὐκ οἶδας πόθεν ἔρχεται καὶ ποῦ ὑπάγει· οὕτως ἐστὶ πᾶς ὁ γεγεννημένος ἐκ τοῦ πνεύματος."]},{"type":"line_break"},{"type":"verse","number":9,"content":["Ἀπεκρίθη Νικόδημος καὶ εἶπεν αὐτῷ, Πῶς δύναται ταῦτα γενέσθαι;"]},{"type":"verse","number":10,"content":["Ἀπεκρίθη",{"noteId":93},"Ἰησοῦς καὶ εἶπεν αὐτῷ, Σὺ εἶ ὁ διδάσκαλος τοῦ Ἰσραήλ, καὶ ταῦτα οὐ γινώσκεις;"]},{"type":"verse","number":11,"content":["Ἀμὴν ἀμὴν λέγω σοι ὅτι ὃ οἴδαμεν λαλοῦμεν, καὶ ὃ ἑωράκαμεν μαρτυροῦμεν· καὶ τὴν μαρτυρίαν ἡμῶν οὐ λαμβάνετε."]},{"type":"verse","number":12,"content":["Εἰ τὰ ἐπίγεια εἶπον ὑμῖν καὶ οὐ πιστεύετε, πῶς, ἐὰν εἴπω ὑμῖν τὰ ἐπουράνια, πιστεύσετε;"]},{"type":"verse","number":13,"content":["Καὶ οὐδεὶς ἀναβέβηκεν εἰς τὸν οὐρανόν, εἰ μὴ ὁ ἐκ τοῦ οὐρανοῦ καταβάς, ὁ υἱὸς τοῦ ἀνθρώπου",{"noteId":94},"ὁ ὢν ἐν τῷ οὐρανῷ."]},{"type":"verse","number":14,"content":["Καὶ καθὼς",{"noteId":95},"Μωσῆς ὕψωσε τὸν ὄφιν ἐν τῇ ἐρήμῳ, οὕτως ὑψωθῆναι δεῖ τὸν υἱὸν τοῦ ἀνθρώπου·"]},{"type":"verse","number":15,"content":["ἵνα πᾶς ὁ πιστεύων",{"noteId":96},"εἰς αὐτὸν",{"noteId":97},"μὴ ἀπόληται, ἀλλ᾽ ἔχῃ ζωὴν αἰώνιον."]},{"type":"line_break"},{"type":"verse","number":16,"content":["Οὕτω γὰρ ἠγάπησεν ὁ Θεὸς τὸν κόσμον, ὥστε τὸν υἱὸν",{"noteId":98},"αὐτοῦ τὸν μονογενῆ ἔδωκεν, ἵνα πᾶς ὁ πιστεύων εἰς αὐτὸν μὴ ἀπόληται,",{"noteId":99},"ἀλλ᾽ ἔχῃ ζωὴν αἰώνιον."]},{"type":"verse","number":17,"content":["Οὐ γὰρ ἀπέστειλεν ὁ Θεὸς τὸν υἱὸν",{"noteId":100},"αὐτοῦ εἰς τὸν κόσμον ἵνα κρίνῃ τὸν κόσμον, ἀλλ᾽ ἵνα σωθῇ ὁ κόσμος δι᾽ αὐτοῦ."]},{"type":"verse","number":18,"content":["Ὁ πιστεύων εἰς αὐτὸν οὐ κρίνεται· ὁ",{"noteId":101},"δὲ μὴ πιστεύων ἤδη κέκριται, ὅτι μὴ πεπίστευκεν εἰς τὸ ὄνομα τοῦ μονογενοῦς υἱοῦ τοῦ Θεοῦ."]},{"type":"verse","number":19,"content":["Αὕτη δέ ἐστιν ἡ κρίσις, ὅτι τὸ φῶς ἐλήλυθεν εἰς τὸν κόσμον, καὶ ἠγάπησαν οἱ ἄνθρωποι μᾶλλον τὸ σκότος ἢ τὸ φῶς· ἦν γὰρ",{"noteId":102},"πονηρὰ αὐτῶν τὰ ἔργα."]},{"type":"verse","number":20,"content":["Πᾶς γὰρ ὁ φαῦλα πράσσων μισεῖ τὸ φῶς, καὶ οὐκ ἔρχεται πρὸς τὸ φῶς, ἵνα μὴ ἐλεγχθῇ τὰ ἔργα αὐτοῦ."]},{"type":"verse","number":21,"content":["Ὁ δὲ ποιῶν τὴν ἀλήθειαν ἔρχεται πρὸς τὸ φῶς, ἵνα φανερωθῇ αὐτοῦ τὰ ἔργα, ὅτι ἐν Θεῷ ἐστιν εἰργασμένα."]},{"type":"line_break"},{"type":"verse","number":22,"content":["Μετὰ ταῦτα ἦλθεν ὁ Ἰησοῦς καὶ οἱ μαθηταὶ αὐτοῦ εἰς τὴν Ἰουδαίαν γῆν· καὶ ἐκεῖ διέτριβε μετ᾽ αὐτῶν καὶ ἐβάπτιζεν."]},{"type":"verse","number":23,"content":["Ἦν δὲ καὶ",{"noteId":103},"Ἰωάννης βαπτίζων ἐν Αἰνὼν ἐγγὺς τοῦ",{"noteId":104},"Σαλήμ, ὅτι ὕδατα πολλὰ ἦν ἐκεῖ· καὶ",{"noteId":105},"παρεγίνοντο καὶ ἐβαπτίζοντο."]},{"type":"verse","number":24,"content":["Οὔπω γὰρ ἦν βεβλημένος εἰς τὴν φυλακὴν",{"noteId":106},"ὁ Ἰωάννης."]},{"type":"line_break"},{"type":"verse","number":25,"content":["Ἐγένετο οὖν ζήτησις ἐκ τῶν μαθητῶν",{"noteId":107},"Ἰωάννου μετὰ",{"noteId":108},"Ἰουδαίου περὶ καθαρισμοῦ."]},{"type":"verse","number":26,"content":["Καὶ",{"noteId":109},"ἦλθον πρὸς τὸν",{"noteId":110},"Ἰωάννην καὶ",{"noteId":111},"εἶπον αὐτῷ,",{"noteId":112},"Ῥαββί, ὃς ἦν μετὰ σοῦ πέραν τοῦ Ἰορδάνου, ᾧ σὺ μεμαρτύρηκας, ἴδε οὗτος βαπτίζει, καὶ πάντες ἔρχονται πρὸς αὐτόν."]},{"type":"verse","number":27,"content":["Ἀπεκρίθη",{"noteId":113},"Ἰωάννης καὶ εἶπεν, Οὐ δύναται ἄνθρωπος λαμβάνειν",{"noteId":114},"οὐδέν, ἐὰν μὴ ᾖ δεδομένον αὐτῷ ἐκ τοῦ οὐρανοῦ."]},{"type":"verse","number":28,"content":["Αὐτοὶ ὑμεῖς",{"noteId":115},"μαρτυρεῖτε ὅτι",{"noteId":116},"εἶπον, Οὐκ εἰμὶ ἐγὼ ὁ Χριστός, ἀλλ᾽ ὅτι Ἀπεσταλμένος εἰμὶ ἔμπροσθεν ἐκείνου."]},{"type":"verse","number":29,"content":["Ὁ ἔχων τὴν νύμφην, νυμφίος ἐστίν· ὁ δὲ φίλος τοῦ νυμφίου, ὁ ἑστηκὼς καὶ ἀκούων αὐτοῦ, χαρᾷ χαίρει διὰ τὴν φωνὴν τοῦ νυμφίου· αὕτη οὖν ἡ χαρὰ ἡ ἐμὴ πεπλήρωται."]},{"type":"verse","number":30,"content":["Ἐκεῖνον δεῖ αὐξάνειν, ἐμὲ δὲ ἐλαττοῦσθαι."]},{"type":"line_break"},{"type":"verse","number":31,"content":["Ὁ ἄνωθεν ἐρχόμενος ἐπάνω πάντων ἐστίν. Ὁ ὢν ἐκ τῆς γῆς, ἐκ τῆς γῆς ἐστι, καὶ ἐκ τῆς γῆς λαλεῖ· ὁ ἐκ τοῦ οὐρανοῦ ἐρχόμενος ἐπάνω πάντων ἐστί."]},{"type":"verse","number":32,"content":[{"noteId":117},"Καὶ ὃ ἑώρακε καὶ ἤκουσε, τοῦτο μαρτυρεῖ· καὶ τὴν μαρτυρίαν αὐτοῦ οὐδεὶς λαμβάνει."]},{"type":"verse","number":33,"content":["Ὁ λαβὼν αὐτοῦ τὴν μαρτυρίαν ἐσφράγισεν ὅτι ὁ Θεὸς ἀληθής ἐστιν."]},{"type":"verse","number":34,"content":["Ὃν γὰρ ἀπέστειλεν ὁ Θεός, τὰ ῥήματα τοῦ Θεοῦ λαλεῖ· οὐ γὰρ ἐκ μέτρου δίδωσιν",{"noteId":118},"ὁ Θεὸς τὸ πνεῦμα."]},{"type":"verse","number":35,"content":["Ὁ πατὴρ ἀγαπᾷ τὸν υἱόν, καὶ πάντα δέδωκεν ἐν τῇ χειρὶ αὐτοῦ."]},{"type":"verse","number":36,"content":["Ὁ πιστεύων εἰς τὸν υἱὸν ἔχει ζωὴν αἰώνιον· ὁ δὲ ἀπειθῶν τῷ υἱῷ, οὐκ ὄψεται",{"noteId":119},"ζωήν, ἀλλ᾽ ἡ ὀργὴ τοῦ Θεοῦ",{"noteId":120},"μένει ἐπ᾽ αὐτόν."]}],"footnotes":[{"noteId":87,"text":"αυτον ¦ τον ιησουν BYZ PCK TR","reference":{"chapter":3,"verse":2}},{"noteId":88,"text":"ραββι ¦ ραββει TH WH","reference":{"chapter":3,"verse":2}},{"noteId":89,"text":"ταυτα τα σημεια δυναται ¦ δυναται ταυτα τα σημεια CT","reference":{"chapter":3,"verse":2}},{"noteId":90,"text":"ο ¦ — ANT CT PCK","reference":{"chapter":3,"verse":3}},{"noteId":91,"text":"ο ¦ — PCK TH","reference":{"chapter":3,"verse":4}},{"noteId":92,"text":"ιησους 82.2% ¦ ο ιησους TR WH 16.7%","reference":{"chapter":3,"verse":5}},{"noteId":93,"text":"ιησους ¦ ο ιησους TR","reference":{"chapter":3,"verse":10}},{"noteId":94,"text":"ο ων εν τω ουρανω 97.6% ¦ — CT 1.1%","reference":{"chapter":3,"verse":13}},{"noteId":95,"text":"μωσης ¦ μωυσης ANT CT","reference":{"chapter":3,"verse":14}},{"noteId":96,"text":"εις αυτον 96.7% ¦ εν αυτω NA SBL WH 0.4%","reference":{"chapter":3,"verse":15}},{"noteId":97,"text":"μη αποληται αλλ ¦ — CT","reference":{"chapter":3,"verse":15}},{"noteId":98,"text":"αυτου 95.9% ¦ — CT 0.4%","reference":{"chapter":3,"verse":16}},{"noteId":99,"text":"αλλ ¦ αλλα SBL WH","reference":{"chapter":3,"verse":16}},{"noteId":100,"text":"αυτου ¦ — CT","reference":{"chapter":3,"verse":17}},{"noteId":101,"text":"δε ¦ — WH","reference":{"chapter":3,"verse":18}},{"noteId":102,"text":"πονηρα αυτων ¦ αυτων πονηρα CT","reference":{"chapter":3,"verse":19}},{"noteId":103,"text":"ιωαννης ¦ ο ιωαννης NA SBL ¦ ο ιωανης WH","reference":{"chapter":3,"verse":23}},{"noteId":104,"text":"σαλημ ¦ σαλειμ ANT BYZ CT TR","reference":{"chapter":3,"verse":23}},{"noteId":105,"text":"παρεγινοντο ¦ παρεγεινοντο TH","reference":{"chapter":3,"verse":23}},{"noteId":106,"text":"ο ιωαννης ¦ ιωανης WH","reference":{"chapter":3,"verse":24}},{"noteId":107,"text":"ιωαννου ¦ ιωανου WH","reference":{"chapter":3,"verse":25}},{"noteId":108,"text":"ιουδαιου 85.1% ¦ ιουδαιων TR 13.5%","reference":{"chapter":3,"verse":25}},{"noteId":109,"text":"ηλθον ¦ ηλθαν WH","reference":{"chapter":3,"verse":26}},{"noteId":110,"text":"ιωαννην ¦ ιωανην WH","reference":{"chapter":3,"verse":26}},{"noteId":111,"text":"ειπον ¦ ειπαν CT","reference":{"chapter":3,"verse":26}},{"noteId":112,"text":"ραββι ¦ ραββει TH WH","reference":{"chapter":3,"verse":26}},{"noteId":113,"text":"ιωαννης ¦ ιωανης WH","reference":{"chapter":3,"verse":27}},{"noteId":114,"text":"ουδεν 88.7% ¦ ουδε εν NA SBL 0.1%","reference":{"chapter":3,"verse":27}},{"noteId":115,"text":"μαρτυρειτε ¦ μοι μαρτυρειτε ANT CT PCK TR","reference":{"chapter":3,"verse":28}},{"noteId":116,"text":"ειπον ¦ ειπον οτι NA ¦ ειπον εγω WH","reference":{"chapter":3,"verse":28}},{"noteId":117,"text":"και ¦ — CT","reference":{"chapter":3,"verse":32}},{"noteId":118,"text":"ο θεος ¦ — CT","reference":{"chapter":3,"verse":34}},{"noteId":119,"text":"ζωην ¦ την ζωην BYZ HF PCK","reference":{"chapter":3,"verse":36}},{"noteId":120,"text":"μένει ¦ μενεῖ PCK","reference":{"chapter":3,"verse":36}}]}}