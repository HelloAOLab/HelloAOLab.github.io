{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json"},"book":{"id":"2PE","name":"ΠΕΤΡΟΥ Β","commonName":"ΠΕΤΡΟΥ Β","title":"ΠΕΤΡΟΥ Β","firstChapterApiLink":"/api/GRCTCG/ΠΕΤΡΟΥ_Β/1.json","lastChapterApiLink":"/api/GRCTCG/ΠΕΤΡΟΥ_Β/3.json","numberOfChapters":3},"nextChapterApiLink":"/api/GRCTCG/ΠΕΤΡΟΥ_Β/3.json","previousChapterApiLink":"/api/GRCTCG/ΠΕΤΡΟΥ_Β/1.json","chapter":{"number":2,"content":[{"type":"line_break"},{"type":"verse","number":1,"content":["Ἐγένοντο δὲ καὶ ψευδοπροφῆται ἐν τῷ λαῷ, ὡς καὶ ἐν ὑμῖν ἔσονται ψευδοδιδάσκαλοι, οἵτινες παρεισάξουσιν αἱρέσεις ἀπωλείας, καὶ τὸν ἀγοράσαντα αὐτοὺς δεσπότην ἀρνούμενοι, ἐπάγοντες ἑαυτοῖς ταχινὴν ἀπώλειαν."]},{"type":"verse","number":2,"content":["Καὶ πολλοὶ ἐξακολουθήσουσιν αὐτῶν ταῖς",{"noteId":14},"ἀσελγείαις, δι᾽",{"noteId":15},"οὓς ἡ ὁδὸς τῆς ἀληθείας βλασφημηθήσεται."]},{"type":"verse","number":3,"content":["Καὶ ἐν πλεονεξίᾳ πλαστοῖς λόγοις ὑμᾶς ἐμπορεύσονται· οἷς τὸ κρίμα ἔκπαλαι οὐκ ἀργεῖ, καὶ ἡ ἀπώλεια αὐτῶν οὐ",{"noteId":16},"νυστάξει."]},{"type":"line_break"},{"type":"verse","number":4,"content":["Εἰ γὰρ ὁ Θεὸς ἀγγέλων ἁμαρτησάντων οὐκ ἐφείσατο, ἀλλὰ",{"noteId":17},"σειραῖς ζόφου ταρταρώσας παρέδωκεν εἰς κρίσιν",{"noteId":18},"τηρουμένους·"]},{"type":"verse","number":5,"content":["καὶ ἀρχαίου κόσμου οὐκ ἐφείσατο,",{"noteId":19},"ἀλλὰ ὄγδοον Νῶε δικαιοσύνης κήρυκα ἐφύλαξε, κατακλυσμὸν κόσμῳ ἀσεβῶν ἐπάξας·"]},{"type":"verse","number":6,"content":["καὶ πόλεις Σοδόμων καὶ Γομόρρας τεφρώσας",{"noteId":20},"καταστροφῇ κατέκρινεν, ὑπόδειγμα μελλόντων",{"noteId":21},"ἀσεβεῖν τεθεικώς·"]},{"type":"verse","number":7,"content":["καὶ δίκαιον Λώτ, καταπονούμενον ὑπὸ τῆς τῶν ἀθέσμων ἐν ἀσελγείᾳ ἀναστροφῆς,",{"noteId":22},"ἐρρύσατο·"]},{"type":"verse","number":8,"content":["βλέμματι γὰρ καὶ ἀκοῇ",{"noteId":23},"ὁ δίκαιος,",{"noteId":24},"ἐγκατοικῶν ἐν αὐτοῖς, ἡμέραν ἐξ ἡμέρας ψυχὴν δικαίαν ἀνόμοις ἔργοις ἐβασάνιζεν·"]},{"type":"verse","number":9,"content":["οἶδε Κύριος εὐσεβεῖς ἐκ",{"noteId":25},"πειρασμοῦ ῥύεσθαι, ἀδίκους δὲ εἰς ἡμέραν κρίσεως κολαζομένους τηρεῖν·"]},{"type":"verse","number":10,"content":["μάλιστα δὲ τοὺς ὀπίσω σαρκὸς ἐν ἐπιθυμίᾳ μιασμοῦ πορευομένους, καὶ κυριότητος καταφρονοῦντας.","Τολμηταί, αὐθάδεις, δόξας οὐ τρέμουσι βλασφημοῦντες·"]},{"type":"line_break"},{"type":"verse","number":11,"content":["ὅπου ἄγγελοι, ἰσχύϊ καὶ δυνάμει μείζονες ὄντες, οὐ φέρουσι κατ᾽ αὐτῶν",{"noteId":26},"παρὰ Κυρίῳ βλάσφημον κρίσιν."]},{"type":"verse","number":12,"content":["Οὗτοι δέ, ὡς ἄλογα ζῷα",{"noteId":27},"φυσικὰ γεγενημένα εἰς ἅλωσιν καὶ φθοράν, ἐν οἷς ἀγνοοῦσι βλασφημοῦντες, ἐν τῇ φθορᾷ αὐτῶν",{"noteId":28},"καταφθαρήσονται,"]},{"type":"verse","number":13,"content":[{"noteId":29},"κομιούμενοι μισθὸν ἀδικίας, ἡδονὴν ἡγούμενοι τὴν ἐν ἡμέρᾳ τρυφήν, σπίλοι καὶ μῶμοι, ἐντρυφῶντες ἐν ταῖς ἀπάταις αὐτῶν συνευωχούμενοι ὑμῖν,"]},{"type":"verse","number":14,"content":["ὀφθαλμοὺς ἔχοντες μεστοὺς μοιχαλίδος καὶ",{"noteId":30},"ἀκαταπαύστους ἁμαρτίας, δελεάζοντες ψυχὰς ἀστηρίκτους, καρδίαν γεγυμνασμένην",{"noteId":31},"πλεονεξίας ἔχοντες, κατάρας τέκνα·"]},{"type":"verse","number":15,"content":[{"noteId":32},"καταλιπόντες",{"noteId":33},"εὐθεῖαν ὁδὸν ἐπλανήθησαν, ἐξακολουθήσαντες τῇ ὁδῷ τοῦ Βαλαὰμ τοῦ",{"noteId":34},"Βοσόρ, ὃς μισθὸν ἀδικίας ἠγάπησεν,"]},{"type":"verse","number":16,"content":["ἔλεγξιν δὲ ἔσχεν ἰδίας παρανομίας· ὑποζύγιον ἄφωνον, ἐν ἀνθρώπου φωνῇ φθεγξάμενον, ἐκώλυσε τὴν τοῦ προφήτου παραφρονίαν."]},{"type":"line_break"},{"type":"verse","number":17,"content":["Οὗτοί εἰσι πηγαὶ ἄνυδροι,",{"noteId":35},"νεφέλαι ὑπὸ λαίλαπος ἐλαυνόμεναι, οἷς ὁ ζόφος τοῦ σκότους εἰς αἰῶνα τετήρηται."]},{"type":"verse","number":18,"content":["Ὑπέρογκα γὰρ ματαιότητος φθεγγόμενοι, δελεάζουσιν ἐν ἐπιθυμίαις σαρκός,",{"noteId":36},"ἀσελγείαις, τοὺς",{"noteId":37},"ὄντως",{"noteId":38},"ἀποφυγόντας τοὺς ἐν πλάνῃ ἀναστρεφομένους,"]},{"type":"verse","number":19,"content":["ἐλευθερίαν αὐτοῖς ἐπαγγελλόμενοι, αὐτοὶ δοῦλοι ὑπάρχοντες τῆς φθορᾶς· ᾧ γάρ τις ἥττηται, τούτῳ",{"noteId":39},"καὶ δεδούλωται."]},{"type":"verse","number":20,"content":["Εἰ γὰρ ἀποφυγόντες τὰ μιάσματα τοῦ κόσμου ἐν ἐπιγνώσει τοῦ",{"noteId":40},"Κυρίου καὶ σωτῆρος Ἰησοῦ Χριστοῦ, τούτοις δὲ πάλιν ἐμπλακέντες ἡττῶνται, γέγονεν αὐτοῖς τὰ ἔσχατα χείρονα τῶν πρώτων."]},{"type":"verse","number":21,"content":["Κρεῖττον γὰρ ἦν αὐτοῖς μὴ ἐπεγνωκέναι τὴν ὁδὸν τῆς δικαιοσύνης, ἢ ἐπιγνοῦσιν",{"noteId":41},"ἐπιστρέψαι ἐκ τῆς παραδοθείσης αὐτοῖς ἁγίας ἐντολῆς."]},{"type":"verse","number":22,"content":["Συμβέβηκε",{"noteId":42},"δὲ αὐτοῖς τὸ τῆς ἀληθοῦς παροιμίας, Κύων ἐπιστρέψας ἐπὶ τὸ ἴδιον ἐξέραμα, καὶ ὗς λουσαμένη εἰς",{"noteId":43},"κύλισμα βορβόρου."]}],"footnotes":[{"noteId":14,"text":"ασελγειαις ¦ απωλειαις TR","reference":{"chapter":2,"verse":2}},{"noteId":15,"text":"ους ¦ ας PCK","reference":{"chapter":2,"verse":2}},{"noteId":16,"text":"νυσταξει ¦ νυσταζει ECM † NA SBL TH TR WH","reference":{"chapter":2,"verse":3}},{"noteId":17,"text":"σειραις ¦ σειροις TH WH","reference":{"chapter":2,"verse":4}},{"noteId":18,"text":"τηρουμενους ¦ τετηρημενους TR","reference":{"chapter":2,"verse":4}},{"noteId":19,"text":"αλλα ¦ αλλ BYZ ECM HF NA 28 PCK TR","reference":{"chapter":2,"verse":5}},{"noteId":20,"text":"καταστροφη ¦ — WH","reference":{"chapter":2,"verse":6}},{"noteId":21,"text":"ασεβειν ¦ ασεβεσιν NA 27 SBL WH","reference":{"chapter":2,"verse":6}},{"noteId":22,"text":"ερρυσατο ¦ ερυσατο TH WH","reference":{"chapter":2,"verse":7}},{"noteId":23,"text":"ο ¦ — WH","reference":{"chapter":2,"verse":8}},{"noteId":24,"text":"εγκατοικων ¦ ενκατοικων TH WH","reference":{"chapter":2,"verse":8}},{"noteId":25,"text":"πειρασμου ¦ πειρασμων PCK SCR","reference":{"chapter":2,"verse":9}},{"noteId":26,"text":"παρα κυριω ¦ παρα κυριου NA 27 ¦ — ECM* SBL","reference":{"chapter":2,"verse":11}},{"noteId":27,"text":"φυσικα γεγενημενα ¦ γεγενημενα φυσικα PCK ¦ γεγεννημενα φυσικα CT","reference":{"chapter":2,"verse":12}},{"noteId":28,"text":"καταφθαρησονται ¦ και καταφθαρησονται HF ¦ και φθαρησονται CT","reference":{"chapter":2,"verse":12}},{"noteId":29,"text":"κομιουμενοι 97.6% ¦ αδικουμενοι ECM NA SBL WH 2%","reference":{"chapter":2,"verse":13}},{"noteId":30,"text":"ακαταπαυστους ¦ ακαταπαστους WH","reference":{"chapter":2,"verse":14}},{"noteId":31,"text":"πλεονεξιας ¦ πλεονεξιαις TR","reference":{"chapter":2,"verse":14}},{"noteId":32,"text":"καταλιποντες ¦ καταλειποντες NA 27 TH WH","reference":{"chapter":2,"verse":15}},{"noteId":33,"text":"ευθειαν ¦ την ευθειαν TR","reference":{"chapter":2,"verse":15}},{"noteId":34,"text":"βοσορ ¦ βεωρ WH","reference":{"chapter":2,"verse":15}},{"noteId":35,"text":"νεφελαι υπο … σκοτους εις αιωνα 58.9% ¦ νεφελαι υπο … σκοτους εις αιωνας PCK 22.8% ¦ και ομιχλαι υπο … σκοτους CT 1%","reference":{"chapter":2,"verse":17}},{"noteId":36,"text":"ασελγειαις ¦ ασελγειας PCK ¦ εν ασελγειαις SCR","reference":{"chapter":2,"verse":18}},{"noteId":37,"text":"οντως ¦ ολιγως NA 27 SBL WH","reference":{"chapter":2,"verse":18}},{"noteId":38,"text":"αποφυγοντας ¦ αποφευγοντας CT","reference":{"chapter":2,"verse":18}},{"noteId":39,"text":"και ¦ — ECM NA TH WH","reference":{"chapter":2,"verse":19}},{"noteId":40,"text":"κυριου 74.1% ¦ κυριου ημων NA 27 14.7%","reference":{"chapter":2,"verse":20}},{"noteId":41,"text":"επιστρεψαι 82.5% ¦ υποστρεψαι CT 4.7%","reference":{"chapter":2,"verse":21}},{"noteId":42,"text":"δε ¦ — CT","reference":{"chapter":2,"verse":22}},{"noteId":43,"text":"κυλισμα ¦ κυλισμον ECM † NA SBL TH WH","reference":{"chapter":2,"verse":22}}]}}