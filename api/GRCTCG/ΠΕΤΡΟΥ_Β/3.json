{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json","textDirection":"ltr"},"book":{"id":"2PE","name":"ΠΕΤΡΟΥ Β","commonName":"ΠΕΤΡΟΥ Β","title":"ΠΕΤΡΟΥ Β","firstChapterApiLink":"/api/GRCTCG/ΠΕΤΡΟΥ_Β/1.json","lastChapterApiLink":"/api/GRCTCG/ΠΕΤΡΟΥ_Β/3.json","numberOfChapters":3},"nextChapterApiLink":"/api/GRCTCG/ΙΩΑΝΝΟΥ_Α/1.json","previousChapterApiLink":"/api/GRCTCG/ΠΕΤΡΟΥ_Β/2.json","chapter":{"number":3,"content":[{"type":"line_break"},{"type":"verse","number":1,"content":["Ταύτην ἤδη, ἀγαπητοί, δευτέραν ὑμῖν γράφω ἐπιστολήν, ἐν αἷς διεγείρω ὑμῶν ἐν ὑπομνήσει τὴν εἰλικρινῆ διάνοιαν,"]},{"type":"verse","number":2,"content":["μνησθῆναι τῶν προειρημένων ῥημάτων ὑπὸ τῶν ἁγίων προφητῶν, καὶ τῆς τῶν ἀποστόλων",{"noteId":44},"ὑμῶν ἐντολῆς τοῦ Κυρίου καὶ σωτῆρος·"]},{"type":"verse","number":3,"content":["τοῦτο πρῶτον γινώσκοντες, ὅτι ἐλεύσονται ἐπ᾽",{"noteId":45},"ἐσχάτου τῶν ἡμερῶν",{"noteId":46},"ἐμπαῖκται, κατὰ τὰς ἰδίας",{"noteId":47},"ἐπιθυμίας αὐτῶν πορευόμενοι,"]},{"type":"verse","number":4,"content":["καὶ λέγοντες, Ποῦ ἐστὶν ἡ ἐπαγγελία τῆς παρουσίας αὐτοῦ; Ἀφ᾽ ἧς γὰρ οἱ πατέρες ἐκοιμήθησαν, πάντα οὕτω διαμένει ἀπ᾽ ἀρχῆς κτίσεως."]},{"type":"verse","number":5,"content":["Λανθάνει γὰρ αὐτοὺς τοῦτο θέλοντας, ὅτι οὐρανοὶ ἦσαν ἔκπαλαι, καὶ γῆ ἐξ ὕδατος καὶ δι᾽ ὕδατος",{"noteId":48},"συνεστῶσα, τῷ τοῦ Θεοῦ λόγῳ,"]},{"type":"verse","number":6,"content":["δι᾽",{"noteId":49},"ὧν ὁ τότε κόσμος ὕδατι κατακλυσθεὶς ἀπώλετο·"]},{"type":"verse","number":7,"content":["οἱ δὲ νῦν οὐρανοὶ καὶ ἡ γῆ",{"noteId":50},"τῷ αὐτοῦ λόγῳ τεθησαυρισμένοι εἰσί, πυρὶ τηρούμενοι εἰς ἡμέραν κρίσεως καὶ ἀπωλείας τῶν ἀσεβῶν ἀνθρώπων."]},{"type":"line_break"},{"type":"verse","number":8,"content":["Ἓν δὲ τοῦτο μὴ λανθανέτω ὑμᾶς, ἀγαπητοί, ὅτι μία ἡμέρα παρὰ Κυρίῳ ὡς χίλια ἔτη, καὶ χίλια ἔτη ὡς ἡμέρα μία."]},{"type":"verse","number":9,"content":["Οὐ βραδύνει",{"noteId":51},"ὁ Κύριος τῆς ἐπαγγελίας, ὥς τινες βραδυτῆτα ἡγοῦνται· ἀλλὰ μακροθυμεῖ εἰς",{"noteId":52},"ἡμᾶς, μὴ βουλόμενός τινας ἀπολέσθαι, ἀλλὰ πάντας εἰς μετάνοιαν χωρῆσαι."]},{"type":"verse","number":10,"content":["Ἥξει δὲ",{"noteId":53},"ἡ ἡμέρα Κυρίου ὡς κλέπτης",{"noteId":54},"ἐν νυκτί, ἐν ᾗ",{"noteId":55},"οἱ οὐρανοὶ ῥοιζηδὸν παρελεύσονται, στοιχεῖα δὲ καυσούμενα",{"noteId":56},"λυθήσονται, καὶ γῆ καὶ τὰ ἐν αὐτῇ ἔργα",{"noteId":57},"κατακαήσεται."]},{"type":"line_break"},{"type":"verse","number":11,"content":["Τούτων",{"noteId":58},"οὖν πάντων λυομένων, ποταποὺς δεῖ ὑπάρχειν ὑμᾶς ἐν ἁγίαις ἀναστροφαῖς καὶ εὐσεβείαις,"]},{"type":"verse","number":12,"content":["προσδοκῶντας καὶ σπεύδοντας τὴν παρουσίαν τῆς τοῦ Θεοῦ ἡμέρας, δι᾽ ἣν οὐρανοὶ πυρούμενοι λυθήσονται, καὶ στοιχεῖα καυσούμενα τήκεται;"]},{"type":"verse","number":13,"content":["Καινοὺς δὲ οὐρανοὺς καὶ γῆν καινὴν κατὰ τὸ ἐπάγγελμα αὐτοῦ προσδοκῶμεν, ἐν οἷς δικαιοσύνη κατοικεῖ."]},{"type":"line_break"},{"type":"verse","number":14,"content":["Διό, ἀγαπητοί, ταῦτα προσδοκῶντες, σπουδάσατε ἄσπιλοι καὶ ἀμώμητοι αὐτῷ εὑρεθῆναι ἐν εἰρήνῃ."]},{"type":"verse","number":15,"content":["Καὶ τὴν τοῦ Κυρίου ἡμῶν μακροθυμίαν σωτηρίαν ἡγεῖσθε, καθὼς καὶ ὁ ἀγαπητὸς ἡμῶν ἀδελφὸς Παῦλος κατὰ τὴν",{"noteId":59},"αὐτῷ δοθεῖσαν σοφίαν ἔγραψεν ὑμῖν·"]},{"type":"verse","number":16,"content":["ὡς καὶ ἐν πάσαις",{"noteId":60},"ταῖς ἐπιστολαῖς, λαλῶν ἐν αὐταῖς περὶ τούτων· ἐν",{"noteId":61},"οἷς",{"noteId":62},"ἐστι δυσνόητά τινα, ἃ οἱ ἀμαθεῖς καὶ ἀστήρικτοι",{"noteId":63},"στρεβλοῦσιν, ὡς καὶ τὰς λοιπὰς γραφάς, πρὸς τὴν ἰδίαν αὐτῶν ἀπώλειαν."]},{"type":"verse","number":17,"content":["Ὑμεῖς οὖν, ἀγαπητοί, προγινώσκοντες φυλάσσεσθε, ἵνα μή, τῇ τῶν ἀθέσμων πλάνῃ συναπαχθέντες, ἐκπέσητε τοῦ ἰδίου στηριγμοῦ."]},{"type":"verse","number":18,"content":[{"noteId":64},"Αὐξάνετε δὲ ἐν χάριτι καὶ γνώσει τοῦ Κυρίου ἡμῶν καὶ σωτῆρος Ἰησοῦ Χριστοῦ. Αὐτῷ ἡ δόξα καὶ νῦν καὶ εἰς ἡμέραν αἰῶνος.",{"noteId":65},"Ἀμήν."]}],"footnotes":[{"noteId":44,"text":"υμων ¦ ημων TR","reference":{"chapter":3,"verse":2}},{"noteId":45,"text":"εσχατου ¦ εσχατων ANT ECM † NA SBL TH WH","reference":{"chapter":3,"verse":3}},{"noteId":46,"text":"εμπαικται ¦ εν εμπαιγμονη εμπαικται CT","reference":{"chapter":3,"verse":3}},{"noteId":47,"text":"επιθυμιας αυτων ¦ αυτων επιθυμιας TR","reference":{"chapter":3,"verse":3}},{"noteId":48,"text":"συνεστωσα ¦ συνεστωτα PCK","reference":{"chapter":3,"verse":5}},{"noteId":49,"text":"ων ¦ ον ECM NA 28","reference":{"chapter":3,"verse":6}},{"noteId":50,"text":"τω αυτου ¦ τω αυτω CT SCR ¦ αυτου ST","reference":{"chapter":3,"verse":7}},{"noteId":51,"text":"ο ¦ — CT","reference":{"chapter":3,"verse":9}},{"noteId":52,"text":"ημας ¦ υμας CT","reference":{"chapter":3,"verse":9}},{"noteId":53,"text":"η ¦ — ECM † NA SBL TH WH","reference":{"chapter":3,"verse":10}},{"noteId":54,"text":"εν νυκτι 87.9% ¦ — CT 12.1%","reference":{"chapter":3,"verse":10}},{"noteId":55,"text":"οι ¦ — ANT PCK","reference":{"chapter":3,"verse":10}},{"noteId":56,"text":"λυθησονται ¦ λυθησεται CT","reference":{"chapter":3,"verse":10}},{"noteId":57,"text":"κατακαησεται 89.6% ¦ ευρεθησεται NA 27 SBL TH WH 3.1% ¦ ουχ ευρεθησεται ECM NA 28 0%","reference":{"chapter":3,"verse":10}},{"noteId":58,"text":"ουν 86% ¦ ουτω ECM NA SBL WH 4.8%","reference":{"chapter":3,"verse":11}},{"noteId":59,"text":"αυτω δοθεισαν ¦ δοθεισαν αυτω CT","reference":{"chapter":3,"verse":15}},{"noteId":60,"text":"ταις 96.2% ¦ — NA 27 TH WH 2.8%","reference":{"chapter":3,"verse":16}},{"noteId":61,"text":"οις ¦ αις CT","reference":{"chapter":3,"verse":16}},{"noteId":62,"text":"εστι ¦ εισι PCK","reference":{"chapter":3,"verse":16}},{"noteId":63,"text":"στρεβλουσιν ¦ στρεβλωσουσιν ECM NA 28","reference":{"chapter":3,"verse":16}},{"noteId":64,"text":"αυξανετε ¦ αυξανητε PCK","reference":{"chapter":3,"verse":18}},{"noteId":65,"text":"αμην 96.8% ¦ — ECM NA 28 WH 2.6%","reference":{"chapter":3,"verse":18}}]}}