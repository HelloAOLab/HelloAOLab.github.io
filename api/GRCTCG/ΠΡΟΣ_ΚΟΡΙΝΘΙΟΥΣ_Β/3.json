{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json"},"book":{"id":"2CO","name":"ΠΡΟΣ ΚΟΡΙΝΘΙΟΥΣ Β","commonName":"ΠΡΟΣ ΚΟΡΙΝΘΙΟΥΣ Β","title":"ΠΡΟΣ ΚΟΡΙΝΘΙΟΥΣ Β","firstChapterApiLink":"/api/GRCTCG/ΠΡΟΣ_ΚΟΡΙΝΘΙΟΥΣ_Β/1.json","lastChapterApiLink":"/api/GRCTCG/ΠΡΟΣ_ΚΟΡΙΝΘΙΟΥΣ_Β/13.json","numberOfChapters":13},"nextChapterApiLink":"/api/GRCTCG/ΠΡΟΣ_ΚΟΡΙΝΘΙΟΥΣ_Β/4.json","previousChapterApiLink":"/api/GRCTCG/ΠΡΟΣ_ΚΟΡΙΝΘΙΟΥΣ_Β/2.json","chapter":{"number":3,"content":[{"type":"line_break"},{"type":"verse","number":1,"content":["Ἀρχόμεθα πάλιν ἑαυτοὺς συνιστάνειν;",{"noteId":42},"Εἰ μὴ χρῄζομεν, ὥς τινες, συστατικῶν ἐπιστολῶν πρὸς ὑμᾶς, ἢ ἐξ ὑμῶν",{"noteId":43},"συστατικῶν;"]},{"type":"verse","number":2,"content":["Ἡ ἐπιστολὴ ἡμῶν ὑμεῖς ἐστε,",{"noteId":44},"ἐγγεγραμμένη ἐν ταῖς καρδίαις ἡμῶν, γινωσκομένη καὶ ἀναγινωσκομένη ὑπὸ πάντων ἀνθρώπων·"]},{"type":"verse","number":3,"content":["φανερούμενοι ὅτι ἐστὲ ἐπιστολὴ Χριστοῦ διακονηθεῖσα ὑφ᾽ ἡμῶν,",{"noteId":45},"ἐγγεγραμμένη οὐ μέλανι, ἀλλὰ πνεύματι Θεοῦ ζῶντος, οὐκ ἐν πλαξὶ λιθίναις,",{"noteId":46},"ἀλλ᾽ ἐν πλαξὶ",{"noteId":47},"καρδίαις σαρκίναις."]},{"type":"line_break"},{"type":"verse","number":4,"content":["Πεποίθησιν δὲ τοιαύτην ἔχομεν διὰ τοῦ Χριστοῦ πρὸς τὸν Θεόν·"]},{"type":"verse","number":5,"content":["οὐχ ὅτι",{"noteId":48},"ἱκανοί ἐσμεν ἀφ᾽ ἑαυτῶν λογίσασθαί τι ὡς ἐξ",{"noteId":49},"ἑαυτῶν, ἀλλ᾽ ἡ ἱκανότης ἡμῶν ἐκ τοῦ Θεοῦ·"]},{"type":"verse","number":6,"content":["ὃς καὶ ἱκάνωσεν ἡμᾶς διακόνους καινῆς διαθήκης, οὐ γράμματος, ἀλλὰ πνεύματος· τὸ γὰρ γράμμα",{"noteId":50},"ἀποκτένει, τὸ δὲ πνεῦμα ζῳοποιεῖ."]},{"type":"line_break"},{"type":"verse","number":7,"content":["Εἰ δὲ ἡ διακονία τοῦ θανάτου ἐν γράμμασιν, ἐντετυπωμένη",{"noteId":51},"ἐν λίθοις, ἐγενήθη ἐν δόξῃ, ὥστε μὴ δύνασθαι ἀτενίσαι τοὺς υἱοὺς Ἰσραὴλ εἰς τὸ πρόσωπον",{"noteId":52},"Μωϋσέως διὰ τὴν δόξαν τοῦ προσώπου αὐτοῦ, τὴν καταργουμένην,"]},{"type":"verse","number":8,"content":["πῶς οὐχὶ μᾶλλον ἡ διακονία τοῦ πνεύματος ἔσται ἐν δόξῃ;"]},{"type":"verse","number":9,"content":["Εἰ γὰρ",{"noteId":53},"ἡ διακονία τῆς κατακρίσεως δόξα, πολλῷ μᾶλλον περισσεύει ἡ διακονία τῆς δικαιοσύνης",{"noteId":54},"ἐν δόξῃ."]},{"type":"verse","number":10,"content":["Καὶ γὰρ",{"noteId":55},"οὐ δεδόξασται τὸ δεδοξασμένον ἐν τούτῳ τῷ μέρει,",{"noteId":56},"ἕνεκεν τῆς ὑπερβαλλούσης δόξης."]},{"type":"verse","number":11,"content":["Εἰ γὰρ τὸ καταργούμενον, διὰ δόξης, πολλῷ μᾶλλον τὸ μένον, ἐν δόξῃ."]},{"type":"line_break"},{"type":"verse","number":12,"content":["Ἔχοντες οὖν τοιαύτην ἐλπίδα, πολλῇ παρρησίᾳ χρώμεθα·"]},{"type":"verse","number":13,"content":["καὶ οὐ καθάπερ",{"noteId":57},"Μωϋσῆς ἐτίθει κάλυμμα ἐπὶ τὸ πρόσωπον",{"noteId":58},"ἑαυτοῦ, πρὸς τὸ μὴ ἀτενίσαι τοὺς υἱοὺς Ἰσραὴλ εἰς τὸ τέλος τοῦ καταργουμένου·"]},{"type":"verse","number":14,"content":[{"noteId":59},"ἀλλ᾽ ἐπωρώθη τὰ νοήματα αὐτῶν· ἄχρι γὰρ τῆς",{"noteId":60},"σήμερον τὸ αὐτὸ κάλυμμα ἐπὶ τῇ ἀναγνώσει τῆς παλαιᾶς διαθήκης μένει μὴ ἀνακαλυπτόμενον,",{"noteId":61},"ὅ τι ἐν Χριστῷ καταργεῖται."]},{"type":"verse","number":15,"content":["Ἀλλ᾽ ἕως σήμερον, ἡνίκα",{"noteId":62},"ἀναγινώσκεται",{"noteId":63},"Μωϋσῆς, κάλυμμα ἐπὶ τὴν καρδίαν αὐτῶν κεῖται."]},{"type":"verse","number":16,"content":["Ἡνίκα",{"noteId":64},"δ᾽ ἂν ἐπιστρέψῃ πρὸς Κύριον, περιαιρεῖται τὸ κάλυμμα."]},{"type":"verse","number":17,"content":["Ὁ δὲ Κύριος τὸ πνεῦμά ἐστιν· οὗ δὲ τὸ πνεῦμα Κυρίου,",{"noteId":65},"ἐκεῖ ἐλευθερία."]},{"type":"verse","number":18,"content":["Ἡμεῖς δὲ πάντες, ἀνακεκαλυμμένῳ προσώπῳ τὴν δόξαν Κυρίου κατοπτριζόμενοι, τὴν αὐτὴν εἰκόνα μεταμορφούμεθα ἀπὸ δόξης εἰς δόξαν, καθάπερ ἀπὸ Κυρίου πνεύματος."]}],"footnotes":[{"noteId":42,"text":"ει ¦ η CT SCR","reference":{"chapter":3,"verse":1}},{"noteId":43,"text":"συστατικων ¦ — CT","reference":{"chapter":3,"verse":1}},{"noteId":44,"text":"εγγεγραμμενη ¦ ενγεγραμμενη TH WH","reference":{"chapter":3,"verse":2}},{"noteId":45,"text":"εγγεγραμμενη ¦ ενγεγραμμενη TH WH","reference":{"chapter":3,"verse":3}},{"noteId":46,"text":"αλλ ¦ αλλα ANT","reference":{"chapter":3,"verse":3}},{"noteId":47,"text":"καρδιαις ¦ καρδιας TR","reference":{"chapter":3,"verse":3}},{"noteId":48,"text":"ικανοι εσμεν αφ εαυτων ¦ αφ εαυτων ικανοι εσμεν CT","reference":{"chapter":3,"verse":5}},{"noteId":49,"text":"ἑαυτῶν ¦ αὑτῶν SBL WH","reference":{"chapter":3,"verse":5}},{"noteId":50,"text":"αποκτενει ¦ αποκτεινει TR WH ¦ αποκτεννει ANT NA SBL TH","reference":{"chapter":3,"verse":6}},{"noteId":51,"text":"εν ¦ — CT","reference":{"chapter":3,"verse":7}},{"noteId":52,"text":"μωυσεως ¦ μωυσεος PCK ¦ μωσεως TR","reference":{"chapter":3,"verse":7}},{"noteId":53,"text":"ἡ διακονία ¦ τῇ διακονίᾳ NA SBL TH","reference":{"chapter":3,"verse":9}},{"noteId":54,"text":"εν ¦ — CT","reference":{"chapter":3,"verse":9}},{"noteId":55,"text":"ου ¦ ουδε ANT TR","reference":{"chapter":3,"verse":10}},{"noteId":56,"text":"ενεκεν ¦ εινεκεν CT PCK","reference":{"chapter":3,"verse":10}},{"noteId":57,"text":"μωυσης ¦ μωσης TR","reference":{"chapter":3,"verse":13}},{"noteId":58,"text":"ἑαυτοῦ ¦ αὐτοῦ CT","reference":{"chapter":3,"verse":13}},{"noteId":59,"text":"αλλ ¦ αλλα NA 27 SBL WH","reference":{"chapter":3,"verse":14}},{"noteId":60,"text":"σημερον ¦ σημερον ημερας CT","reference":{"chapter":3,"verse":14}},{"noteId":61,"text":"ο τι ¦ οτι ANT CT HF PCK","reference":{"chapter":3,"verse":14}},{"noteId":62,"text":"αναγινωσκεται ¦ αν αναγινωσκηται CT","reference":{"chapter":3,"verse":15}},{"noteId":63,"text":"μωυσης ¦ μωσης PCK TR","reference":{"chapter":3,"verse":15}},{"noteId":64,"text":"δ αν ¦ δε εαν NA SBL WH","reference":{"chapter":3,"verse":16}},{"noteId":65,"text":"εκει ¦ — CT","reference":{"chapter":3,"verse":17}}]}}