{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json"},"book":{"id":"MAT","name":"ΚΑΤΑ ΜΑΤΘΑΙΟΝ","commonName":"ΚΑΤΑ ΜΑΤΘΑΙΟΝ","title":"ΚΑΤΑ ΜΑΤΘΑΙΟΝ","firstChapterApiLink":"/api/GRCTCG/ΚΑΤΑ_ΜΑΤΘΑΙΟΝ/1.json","lastChapterApiLink":"/api/GRCTCG/ΚΑΤΑ_ΜΑΤΘΑΙΟΝ/28.json","numberOfChapters":28},"nextChapterApiLink":"/api/GRCTCG/ΚΑΤΑ_ΜΑΤΘΑΙΟΝ/28.json","previousChapterApiLink":"/api/GRCTCG/ΚΑΤΑ_ΜΑΤΘΑΙΟΝ/26.json","chapter":{"number":27,"content":[{"type":"line_break"},{"type":"verse","number":1,"content":[{"text":"Πρωΐας δὲ γενομένης, συμβούλιον ἔλαβον πάντες οἱ ἀρχιερεῖς καὶ οἱ πρεσβύτεροι","poem":2},{"noteId":1084},{"text":"τοῦ λαοῦ κατὰ τοῦ Ἰησοῦ, ὥστε θανατῶσαι αὐτόν·","poem":2}]},{"type":"verse","number":2,"content":[{"text":"καὶ δήσαντες αὐτὸν ἀπήγαγον καὶ παρέδωκαν","poem":2},{"noteId":1085},{"text":"αὐτὸν","poem":2},{"noteId":1086},{"text":"Ποντίῳ Πιλάτῳ τῷ ἡγεμόνι.","poem":2}]},{"type":"line_break"},{"type":"verse","number":3,"content":[{"text":"Τότε ἰδὼν Ἰούδας ὁ","poem":2},{"noteId":1087},{"text":"παραδιδοὺς αὐτὸν ὅτι κατεκρίθη, μεταμεληθεὶς","poem":2},{"noteId":1088},{"text":"ἀπέστρεψε τὰ τριάκοντα ἀργύρια τοῖς ἀρχιερεῦσι καὶ","poem":2},{"noteId":1089},{"text":"τοῖς πρεσβυτέροις,","poem":2}]},{"type":"verse","number":4,"content":[{"text":"λέγων, Ἥμαρτον παραδοὺς αἷμα","poem":2},{"noteId":1090},{"text":"ἀθῷον. Οἱ δὲ","poem":2},{"noteId":1091},{"text":"εἶπον, Τί πρὸς ἡμᾶς; Σὺ","poem":2},{"noteId":1092},{"text":"ὄψει.","poem":2}]},{"type":"verse","number":5,"content":[{"text":"Καὶ ῥίψας τὰ ἀργύρια","poem":2},{"noteId":1093},{"text":"ἐν τῷ ναῷ, ἀνεχώρησε· καὶ ἀπελθὼν ἀπήγξατο.","poem":2}]},{"type":"verse","number":6,"content":[{"text":"Οἱ δὲ ἀρχιερεῖς λαβόντες τὰ ἀργύρια","poem":2},{"noteId":1094},{"text":"εἶπον, Οὐκ ἔξεστι βαλεῖν αὐτὰ εἰς τὸν κορβανᾶν, ἐπεὶ τιμὴ αἵματός ἐστι.","poem":2}]},{"type":"verse","number":7,"content":[{"text":"Συμβούλιον δὲ λαβόντες ἠγόρασαν ἐξ αὐτῶν τὸν ἀγρὸν τοῦ κεραμέως, εἰς ταφὴν τοῖς ξένοις.","poem":2}]},{"type":"verse","number":8,"content":[{"text":"Διὸ ἐκλήθη ὁ ἀγρὸς ἐκεῖνος Ἀγρὸς Αἵματος, ἕως τῆς σήμερον.","poem":2}]},{"type":"verse","number":9,"content":[{"text":"Τότε ἐπληρώθη τὸ ῥηθὲν διὰ Ἰερεμίου τοῦ προφήτου, λέγοντος, Καὶ ἔλαβον τὰ τριάκοντα ἀργύρια, τὴν τιμὴν τοῦ τετιμημένου, ὃν ἐτιμήσαντο ἀπὸ υἱῶν Ἰσραήλ·","poem":2}]},{"type":"verse","number":10,"content":[{"text":"καὶ ἔδωκαν αὐτὰ εἰς τὸν ἀγρὸν τοῦ κεραμέως, καθὰ συνέταξέ μοι Κύριος.","poem":2}]},{"type":"line_break"},{"type":"verse","number":11,"content":[{"text":"Ὁ δὲ Ἰησοῦς","poem":2},{"noteId":1095},{"text":"ἔστη ἔμπροσθεν τοῦ ἡγεμόνος· καὶ ἐπηρώτησεν αὐτὸν ὁ ἡγεμών, λέγων, Σὺ εἶ ὁ βασιλεὺς τῶν Ἰουδαίων; Ὁ δὲ Ἰησοῦς ἔφη","poem":2},{"noteId":1096},{"text":"αὐτῷ, Σὺ λέγεις.","poem":2}]},{"type":"verse","number":12,"content":[{"text":"Καὶ ἐν τῷ κατηγορεῖσθαι αὐτὸν ὑπὸ τῶν ἀρχιερέων καὶ","poem":2},{"noteId":1097},{"text":"τῶν πρεσβυτέρων, οὐδὲν ἀπεκρίνατο.","poem":2}]},{"type":"verse","number":13,"content":[{"text":"Τότε λέγει αὐτῷ ὁ","poem":2},{"noteId":1098},{"text":"Πιλάτος, Οὐκ ἀκούεις πόσα σου καταμαρτυροῦσι;","poem":2}]},{"type":"verse","number":14,"content":[{"text":"Καὶ οὐκ ἀπεκρίθη αὐτῷ πρὸς οὐδὲ ἓν ῥῆμα, ὥστε θαυμάζειν τὸν ἡγεμόνα λίαν.","poem":2}]},{"type":"line_break"},{"type":"verse","number":15,"content":[{"text":"Κατὰ δὲ ἑορτὴν εἰώθει ὁ ἡγεμὼν ἀπολύειν ἕνα τῷ ὄχλῳ δέσμιον, ὃν ἤθελον.","poem":2}]},{"type":"verse","number":16,"content":[{"text":"Εἶχον δὲ τότε δέσμιον ἐπίσημον, λεγόμενον","poem":2},{"noteId":1099},{"text":"Βαραββᾶν.","poem":2}]},{"type":"verse","number":17,"content":[{"text":"Συνηγμένων οὖν αὐτῶν, εἶπεν αὐτοῖς ὁ","poem":2},{"noteId":1100},{"text":"Πιλάτος, Τίνα θέλετε ἀπολύσω ὑμῖν;","poem":2},{"noteId":1101},{"text":"Βαραββᾶν, ἢ Ἰησοῦν τὸν λεγόμενον Χριστόν;","poem":2}]},{"type":"verse","number":18,"content":[{"text":"ᾜδει γὰρ ὅτι διὰ φθόνον παρέδωκαν αὐτόν.","poem":2}]},{"type":"verse","number":19,"content":[{"text":"Καθημένου δὲ αὐτοῦ ἐπὶ τοῦ βήματος, ἀπέστειλε πρὸς αὐτὸν ἡ γυνὴ αὐτοῦ, λέγουσα, Μηδέν σοι καὶ τῷ δικαίῳ ἐκείνῳ· πολλὰ γὰρ ἔπαθον σήμερον κατ᾽ ὄναρ δι᾽ αὐτόν.","poem":2}]},{"type":"verse","number":20,"content":[{"text":"Οἱ δὲ ἀρχιερεῖς καὶ οἱ πρεσβύτεροι ἔπεισαν τοὺς ὄχλους ἵνα αἰτήσωνται τὸν Βαραββᾶν, τὸν δὲ Ἰησοῦν ἀπολέσωσιν.","poem":2}]},{"type":"verse","number":21,"content":[{"text":"Ἀποκριθεὶς δὲ ὁ ἡγεμὼν εἶπεν αὐτοῖς, Τίνα θέλετε ἀπὸ τῶν δύο ἀπολύσω ὑμῖν; Οἱ δὲ","poem":2},{"noteId":1102},{"text":"εἶπον,","poem":2},{"noteId":1103},{"text":"Βαραββᾶν.","poem":2}]},{"type":"verse","number":22,"content":[{"text":"Λέγει αὐτοῖς ὁ","poem":2},{"noteId":1104},{"text":"Πιλάτος, Τί οὖν ποιήσω Ἰησοῦν τὸν λεγόμενον Χριστόν; Λέγουσιν","poem":2},{"noteId":1105},{"text":"αὐτῷ πάντες, Σταυρωθήτω.","poem":2}]},{"type":"verse","number":23,"content":[{"text":"Ὁ δὲ","poem":2},{"noteId":1106},{"text":"ἡγεμὼν ἔφη, Τί γὰρ κακὸν ἐποίησεν; Οἱ δὲ περισσῶς ἔκραζον, λέγοντες, Σταυρωθήτω.","poem":2}]},{"type":"line_break"},{"type":"verse","number":24,"content":[{"text":"Ἰδὼν δὲ ὁ","poem":2},{"noteId":1107},{"text":"Πιλάτος ὅτι οὐδὲν ὠφελεῖ, ἀλλὰ μᾶλλον θόρυβος γίνεται, λαβὼν ὕδωρ, ἀπενίψατο τὰς χεῖρας","poem":2},{"noteId":1108},{"text":"ἀπέναντι τοῦ ὄχλου, λέγων, Ἀθῷός εἰμι ἀπὸ τοῦ αἵματος","poem":2},{"noteId":1109},{"text":"τοῦ δικαίου τούτου· ὑμεῖς ὄψεσθε.","poem":2}]},{"type":"verse","number":25,"content":[{"text":"Καὶ ἀποκριθεὶς πᾶς ὁ λαὸς εἶπε, Τὸ αἷμα αὐτοῦ ἐφ᾽ ἡμᾶς καὶ ἐπὶ τὰ τέκνα ἡμῶν.","poem":2}]},{"type":"verse","number":26,"content":[{"text":"Τότε ἀπέλυσεν αὐτοῖς τὸν Βαραββᾶν· τὸν δὲ Ἰησοῦν φραγελλώσας παρέδωκεν ἵνα σταυρωθῇ.","poem":2}]},{"type":"line_break"},{"type":"verse","number":27,"content":[{"text":"Τότε οἱ στρατιῶται τοῦ ἡγεμόνος, παραλαβόντες τὸν Ἰησοῦν εἰς τὸ πραιτώριον, συνήγαγον ἐπ᾽ αὐτὸν ὅλην τὴν σπεῖραν·","poem":2}]},{"type":"verse","number":28,"content":[{"text":"καὶ ἐκδύσαντες αὐτόν,","poem":2},{"noteId":1110},{"text":"περιέθηκαν αὐτῷ χλαμύδα κοκκίνην.","poem":2}]},{"type":"verse","number":29,"content":[{"text":"Καὶ πλέξαντες στέφανον ἐξ ἀκανθῶν, ἐπέθηκαν ἐπὶ","poem":2},{"noteId":1111},{"text":"τὴν κεφαλὴν αὐτοῦ, καὶ κάλαμον","poem":2},{"noteId":1112},{"text":"ἐπὶ τὴν δεξιὰν αὐτοῦ· καὶ γονυπετήσαντες ἔμπροσθεν αὐτοῦ","poem":2},{"noteId":1113},{"text":"ἐνέπαιζον αὐτῷ, λέγοντες, Χαῖρε,","poem":2},{"noteId":1114},{"text":"ὁ βασιλεὺς τῶν Ἰουδαίων·","poem":2}]},{"type":"verse","number":30,"content":[{"text":"καὶ ἐμπτύσαντες εἰς αὐτόν, ἔλαβον τὸν κάλαμον, καὶ ἔτυπτον εἰς τὴν κεφαλὴν αὐτοῦ.","poem":2}]},{"type":"verse","number":31,"content":[{"text":"Καὶ ὅτε ἐνέπαιξαν αὐτῷ, ἐξέδυσαν αὐτὸν τὴν χλαμύδα, καὶ ἐνέδυσαν αὐτὸν τὰ ἱμάτια αὐτοῦ, καὶ ἀπήγαγον αὐτὸν εἰς τὸ σταυρῶσαι.","poem":2}]},{"type":"line_break"},{"type":"verse","number":32,"content":[{"text":"Ἐξερχόμενοι δὲ εὗρον ἄνθρωπον Κυρηναῖον, ὀνόματι Σίμωνα· τοῦτον ἠγγάρευσαν ἵνα ἄρῃ τὸν σταυρὸν αὐτοῦ.","poem":2}]},{"type":"verse","number":33,"content":[{"text":"Καὶ ἐλθόντες εἰς τόπον λεγόμενον Γολγοθᾶ,","poem":2},{"noteId":1115},{"text":"ὅ ἐστι","poem":2},{"noteId":1116},{"text":"λεγόμενος Κρανίου Τόπος,","poem":2}]},{"type":"verse","number":34,"content":[{"text":"ἔδωκαν αὐτῷ πιεῖν","poem":2},{"noteId":1117},{"text":"ὄξος μετὰ χολῆς μεμιγμένον· καὶ γευσάμενος οὐκ","poem":2},{"noteId":1118},{"text":"ἤθελε πιεῖν.","poem":2}]},{"type":"line_break"},{"type":"verse","number":35,"content":[{"text":"Σταυρώσαντες δὲ αὐτόν, διεμερίσαντο τὰ ἱμάτια αὐτοῦ,","poem":2},{"noteId":1119},{"text":"βάλλοντες","poem":2},{"noteId":1120},{"text":"κλῆρον.","poem":2}]},{"type":"verse","number":36,"content":[{"text":"Καὶ καθήμενοι ἐτήρουν αὐτὸν ἐκεῖ.","poem":2}]},{"type":"verse","number":37,"content":[{"text":"Καὶ ἐπέθηκαν ἐπάνω τῆς κεφαλῆς αὐτοῦ τὴν αἰτίαν αὐτοῦ γεγραμμένην, Οὗτός ἐστιν Ἰησοῦς ὁ βασιλεὺς τῶν Ἰουδαίων.","poem":2}]},{"type":"verse","number":38,"content":[{"text":"Τότε σταυροῦνται σὺν αὐτῷ δύο λῃσταί, εἷς ἐκ δεξιῶν καὶ εἷς ἐξ εὐωνύμων.","poem":2}]},{"type":"verse","number":39,"content":[{"text":"Οἱ δὲ παραπορευόμενοι ἐβλασφήμουν αὐτόν,","poem":2},{"noteId":1121},{"text":"κινοῦντες τὰς κεφαλὰς αὐτῶν,","poem":2}]},{"type":"verse","number":40,"content":[{"text":"καὶ λέγοντες, Ὁ καταλύων τὸν ναὸν καὶ ἐν τρισὶν ἡμέραις οἰκοδομῶν, σῶσον σεαυτόν· εἰ υἱὸς εἶ τοῦ Θεοῦ,","poem":2},{"noteId":1122},{"text":"κατάβηθι ἀπὸ τοῦ σταυροῦ.","poem":2}]},{"type":"verse","number":41,"content":[{"text":"Ὁμοίως","poem":2},{"noteId":1123},{"text":"δὲ καὶ οἱ ἀρχιερεῖς ἐμπαίζοντες μετὰ τῶν γραμματέων καὶ πρεσβυτέρων","poem":2},{"noteId":1124},{"text":"καὶ Φαρισαίων ἔλεγον,","poem":2}]},{"type":"verse","number":42,"content":[{"text":"Ἄλλους ἔσωσεν, ἑαυτὸν οὐ δύναται σῶσαι.","poem":2},{"noteId":1125},{"text":"Εἰ βασιλεὺς Ἰσραήλ ἐστι, καταβάτω νῦν ἀπὸ τοῦ σταυροῦ, καὶ","poem":2},{"noteId":1126},{"text":"πιστεύσομεν","poem":2},{"noteId":1127},{"text":"ἐπ᾽ αὐτῷ.","poem":2}]},{"type":"verse","number":43,"content":[{"text":"Πέποιθεν ἐπὶ τὸν Θεόν· ῥυσάσθω νῦν","poem":2},{"noteId":1128},{"text":"αὐτόν, εἰ θέλει αὐτόν. Εἶπε γὰρ ὅτι Θεοῦ εἰμι υἱός.","poem":2}]},{"type":"verse","number":44,"content":[{"text":"Τὸ δ᾽ αὐτὸ καὶ οἱ λῃσταὶ οἱ","poem":2},{"noteId":1129},{"text":"συσταυρωθέντες","poem":2},{"noteId":1130},{"text":"αὐτῷ ὠνείδιζον","poem":2},{"noteId":1131},{"text":"αὐτόν.","poem":2}]},{"type":"line_break"},{"type":"verse","number":45,"content":[{"text":"Ἀπὸ δὲ ἕκτης ὥρας σκότος ἐγένετο ἐπὶ πᾶσαν τὴν γῆν ἕως ὥρας","poem":2},{"noteId":1132},{"text":"ἐνάτης.","poem":2}]},{"type":"verse","number":46,"content":[{"text":"Περὶ δὲ τὴν","poem":2},{"noteId":1133},{"text":"ἐνάτην ὥραν","poem":2},{"noteId":1134},{"text":"ἀνεβόησεν ὁ Ἰησοῦς φωνῇ μεγάλῃ, λέγων,","poem":2},{"noteId":1135},{"text":"Ἠλί, Ἠλί,","poem":2},{"noteId":1136},{"text":"λιμὰ","poem":2},{"noteId":1137},{"text":"σαβαχθανί; Τοῦτ᾽ ἔστι, Θεέ μου, Θεέ μου, ἵνα τί με ἐγκατέλιπες;","poem":2}]},{"type":"verse","number":47,"content":[{"text":"Τινὲς δὲ τῶν ἐκεῖ","poem":2},{"noteId":1138},{"text":"ἑστώτων ἀκούσαντες ἔλεγον ὅτι","poem":2},{"noteId":1139},{"text":"Ἠλίαν φωνεῖ οὗτος.","poem":2}]},{"type":"verse","number":48,"content":[{"text":"Καὶ εὐθέως δραμὼν εἷς ἐξ αὐτῶν, καὶ λαβὼν σπόγγον, πλήσας τε ὄξους, καὶ περιθεὶς καλάμῳ, ἐπότιζεν αὐτόν.","poem":2}]},{"type":"verse","number":49,"content":[{"text":"Οἱ δὲ λοιποὶ","poem":2},{"noteId":1140},{"text":"ἔλεγον, Ἄφες, ἴδωμεν εἰ ἔρχεται","poem":2},{"noteId":1141},{"text":"Ἠλίας σώσων","poem":2},{"noteId":1142},{"text":"αὐτόν.","poem":2}]},{"type":"verse","number":50,"content":[{"text":"Ὁ δὲ Ἰησοῦς πάλιν κράξας φωνῇ μεγάλῃ ἀφῆκε τὸ πνεῦμα.","poem":2}]},{"type":"verse","number":51,"content":[{"text":"Καὶ ἰδού, τὸ καταπέτασμα τοῦ ναοῦ ἐσχίσθη","poem":2},{"noteId":1143},{"text":"εἰς δύο ἀπὸ ἄνωθεν ἕως κάτω· καὶ ἡ γῆ ἐσείσθη· καὶ αἱ πέτραι ἐσχίσθησαν·","poem":2}]},{"type":"verse","number":52,"content":[{"text":"καὶ τὰ μνημεῖα ἀνεῴχθησαν· καὶ πολλὰ σώματα τῶν κεκοιμημένων ἁγίων","poem":2},{"noteId":1144},{"text":"ἠγέρθη·","poem":2}]},{"type":"verse","number":53,"content":[{"text":"καὶ ἐξελθόντες ἐκ τῶν μνημείων μετὰ τὴν ἔγερσιν αὐτοῦ εἰσῆλθον εἰς τὴν ἁγίαν πόλιν, καὶ ἐνεφανίσθησαν πολλοῖς.","poem":2}]},{"type":"verse","number":54,"content":[{"text":"Ὁ δὲ ἑκατόνταρχος καὶ οἱ μετ᾽ αὐτοῦ τηροῦντες τὸν Ἰησοῦν, ἰδόντες τὸν σεισμὸν καὶ τὰ","poem":2},{"noteId":1145},{"text":"γενόμενα, ἐφοβήθησαν σφόδρα, λέγοντες, Ἀληθῶς Θεοῦ υἱὸς ἦν οὗτος.","poem":2}]},{"type":"line_break"},{"type":"verse","number":55,"content":[{"text":"Ἦσαν δὲ ἐκεῖ","poem":2},{"noteId":1146},{"text":"γυναῖκες πολλαὶ ἀπὸ μακρόθεν θεωροῦσαι, αἵτινες ἠκολούθησαν τῷ Ἰησοῦ ἀπὸ τῆς Γαλιλαίας, διακονοῦσαι αὐτῷ,","poem":2}]},{"type":"verse","number":56,"content":[{"text":"ἐν αἷς ἦν Μαρία ἡ Μαγδαληνή, καὶ Μαρία ἡ τοῦ Ἰακώβου καὶ","poem":2},{"noteId":1147},{"text":"Ἰωσῆ μήτηρ, καὶ ἡ μήτηρ τῶν υἱῶν Ζεβεδαίου.","poem":2}]},{"type":"line_break"},{"type":"verse","number":57,"content":[{"text":"Ὀψίας δὲ γενομένης, ἦλθεν ἄνθρωπος πλούσιος ἀπὸ Ἀριμαθαίας, τοὔνομα Ἰωσήφ, ὃς καὶ αὐτὸς","poem":2},{"noteId":1148},{"text":"ἐμαθήτευσε τῷ Ἰησοῦ·","poem":2}]},{"type":"verse","number":58,"content":[{"text":"οὗτος προσελθὼν τῷ","poem":2},{"noteId":1149},{"text":"Πιλάτῳ, ᾐτήσατο τὸ σῶμα τοῦ Ἰησοῦ. Τότε ὁ","poem":2},{"noteId":1150},{"text":"Πιλάτος ἐκέλευσεν ἀποδοθῆναι","poem":2},{"noteId":1151},{"text":"τὸ σῶμα.","poem":2}]},{"type":"verse","number":59,"content":[{"text":"Καὶ λαβὼν τὸ σῶμα ὁ Ἰωσὴφ ἐνετύλιξεν αὐτὸ","poem":2},{"noteId":1152},{"text":"σινδόνι καθαρᾷ,","poem":2}]},{"type":"verse","number":60,"content":[{"text":"καὶ ἔθηκεν αὐτὸ ἐν τῷ καινῷ αὐτοῦ μνημείῳ, ὃ ἐλατόμησεν ἐν τῇ πέτρᾳ· καὶ προσκυλίσας λίθον μέγαν τῇ θύρᾳ τοῦ μνημείου, ἀπῆλθεν.","poem":2}]},{"type":"verse","number":61,"content":[{"text":"Ἦν δὲ ἐκεῖ","poem":2},{"noteId":1153},{"text":"Μαρία ἡ Μαγδαληνή, καὶ ἡ ἄλλη Μαρία, καθήμεναι ἀπέναντι τοῦ τάφου.","poem":2}]},{"type":"line_break"},{"type":"verse","number":62,"content":[{"text":"Τῇ δὲ ἐπαύριον, ἥτις ἐστὶ μετὰ τὴν Παρασκευήν, συνήχθησαν οἱ ἀρχιερεῖς καὶ οἱ Φαρισαῖοι πρὸς","poem":2},{"noteId":1154},{"text":"Πιλάτον,","poem":2}]},{"type":"verse","number":63,"content":[{"text":"λέγοντες, Κύριε, ἐμνήσθημεν ὅτι ἐκεῖνος ὁ πλάνος εἶπεν ἔτι ζῶν, Μετὰ τρεῖς ἡμέρας ἐγείρομαι.","poem":2}]},{"type":"verse","number":64,"content":[{"text":"Κέλευσον οὖν ἀσφαλισθῆναι τὸν τάφον ἕως τῆς τρίτης ἡμέρας· μήποτε ἐλθόντες οἱ μαθηταὶ","poem":2},{"noteId":1155},{"text":"αὐτοῦ","poem":2},{"noteId":1156},{"text":"νυκτὸς κλέψωσιν αὐτόν, καὶ εἴπωσι τῷ","poem":2},{"noteId":1157},{"text":"λαῷ, Ἠγέρθη ἀπὸ τῶν νεκρῶν· καὶ ἔσται ἡ ἐσχάτη πλάνη χείρων τῆς πρώτης.","poem":2}]},{"type":"verse","number":65,"content":[{"text":"Ἔφη","poem":2},{"noteId":1158},{"text":"δὲ αὐτοῖς ὁ","poem":2},{"noteId":1159},{"text":"Πιλάτος, Ἔχετε κουστωδίαν· ὑπάγετε, ἀσφαλίσασθε ὡς οἴδατε.","poem":2}]},{"type":"verse","number":66,"content":[{"text":"Οἱ δὲ πορευθέντες ἠσφαλίσαντο τὸν τάφον, σφραγίσαντες τὸν λίθον, μετὰ τῆς κουστωδίας.","poem":2}]}],"footnotes":[{"noteId":1084,"text":"του λαου ¦ — PCK","reference":{"chapter":27,"verse":1}},{"noteId":1085,"text":"αυτον ¦ — CT","reference":{"chapter":27,"verse":2}},{"noteId":1086,"text":"ποντιω πιλατω ¦ πιλατω NA SBL ¦ πειλατω TH WH","reference":{"chapter":27,"verse":2}},{"noteId":1087,"text":"παραδιδους ¦ παραδους TH WH","reference":{"chapter":27,"verse":3}},{"noteId":1088,"text":"απεστρεψε ¦ εστρεψε CT","reference":{"chapter":27,"verse":3}},{"noteId":1089,"text":"τοις ¦ — CT","reference":{"chapter":27,"verse":3}},{"noteId":1090,"text":"αθωον ¦ δικαιον WH","reference":{"chapter":27,"verse":4}},{"noteId":1091,"text":"ειπον ¦ ειπαν NA SBL WH","reference":{"chapter":27,"verse":4}},{"noteId":1092,"text":"οψει ¦ οψη CT","reference":{"chapter":27,"verse":4}},{"noteId":1093,"text":"εν τω ναω 98.3% ¦ εις τον ναον CT 1.3%","reference":{"chapter":27,"verse":5}},{"noteId":1094,"text":"ειπον ¦ ειπαν NA SBL WH","reference":{"chapter":27,"verse":6}},{"noteId":1095,"text":"εστη ¦ εσταθη CT","reference":{"chapter":27,"verse":11}},{"noteId":1096,"text":"αυτω ¦ — NA SBL WH","reference":{"chapter":27,"verse":11}},{"noteId":1097,"text":"των ¦ — CT PCK","reference":{"chapter":27,"verse":12}},{"noteId":1098,"text":"πιλατος ¦ πειλατος TH WH","reference":{"chapter":27,"verse":13}},{"noteId":1099,"text":"βαραββαν ¦ ιησουν βαραββαν NA SBL","reference":{"chapter":27,"verse":16}},{"noteId":1100,"text":"πιλατος ¦ πειλατος TH WH","reference":{"chapter":27,"verse":17}},{"noteId":1101,"text":"βαραββαν ¦ ιησουν τον βαραββαν NA SBL ¦ τον βαραββαν WH","reference":{"chapter":27,"verse":17}},{"noteId":1102,"text":"ειπον ¦ ειπαν NA SBL WH","reference":{"chapter":27,"verse":21}},{"noteId":1103,"text":"βαραββαν ¦ τον βαραββαν CT","reference":{"chapter":27,"verse":21}},{"noteId":1104,"text":"πιλατος ¦ πειλατος TH WH","reference":{"chapter":27,"verse":22}},{"noteId":1105,"text":"αυτω ¦ — CT","reference":{"chapter":27,"verse":22}},{"noteId":1106,"text":"ηγεμων ¦ — CT","reference":{"chapter":27,"verse":23}},{"noteId":1107,"text":"πιλατος ¦ πειλατος TH WH","reference":{"chapter":27,"verse":24}},{"noteId":1108,"text":"απεναντι ¦ κατεναντι WH","reference":{"chapter":27,"verse":24}},{"noteId":1109,"text":"του δικαιου ¦ — NA SBL WH","reference":{"chapter":27,"verse":24}},{"noteId":1110,"text":"περιεθηκαν αυτω χλαμυδα κοκκινην ¦ χλαμυδα κοκκινην περιεθηκαν αυτω CT","reference":{"chapter":27,"verse":28}},{"noteId":1111,"text":"την κεφαλην ¦ της κεφαλης CT","reference":{"chapter":27,"verse":29}},{"noteId":1112,"text":"επι την δεξιαν ¦ εν τη δεξια CT","reference":{"chapter":27,"verse":29}},{"noteId":1113,"text":"ενεπαιζον ¦ ενεπαιξαν CT","reference":{"chapter":27,"verse":29}},{"noteId":1114,"text":"ο βασιλευς ¦ βασιλευ CT","reference":{"chapter":27,"verse":29}},{"noteId":1115,"text":"ο ¦ ος TR","reference":{"chapter":27,"verse":33}},{"noteId":1116,"text":"λεγομενος κρανιου τοπος ¦ λεγομενον κρανιου τοπος PCK ¦ κρανιου τοπος λεγομενος CT","reference":{"chapter":27,"verse":33}},{"noteId":1117,"text":"οξος ¦ οινον CT","reference":{"chapter":27,"verse":34}},{"noteId":1118,"text":"ηθελε ¦ ηθελησε CT","reference":{"chapter":27,"verse":34}},{"noteId":1119,"text":"βαλλοντες ¦ βαλοντες ANT PCK","reference":{"chapter":27,"verse":35}},{"noteId":1120,"text":"κληρον ¦ κληρον ινα πληρωθη το ρηθεν υπο του προφητου διεμερισαντο τα ιματια μου εαυτοις και επι τον ιματισμον μου εβαλον κληρον TR","reference":{"chapter":27,"verse":35}},{"noteId":1121,"text":"κινουντες ¦ κεινουντες TH","reference":{"chapter":27,"verse":39}},{"noteId":1122,"text":"καταβηθι ¦ και καταβηθι NA","reference":{"chapter":27,"verse":40}},{"noteId":1123,"text":"δε και ¦ και NA SBL WH ¦ — TH","reference":{"chapter":27,"verse":41}},{"noteId":1124,"text":"και φαρισαιων ¦ — CT TR","reference":{"chapter":27,"verse":41}},{"noteId":1125,"text":"ει ¦ — CT","reference":{"chapter":27,"verse":42}},{"noteId":1126,"text":"πιστευσομεν ¦ πιστευσωμεν ANT","reference":{"chapter":27,"verse":42}},{"noteId":1127,"text":"επ αυτω ¦ αυτω TR ¦ επ αυτον CT","reference":{"chapter":27,"verse":42}},{"noteId":1128,"text":"αυτον ¦ — CT","reference":{"chapter":27,"verse":43}},{"noteId":1129,"text":"συσταυρωθεντες ¦ συνσταυρωθεντες TH WH","reference":{"chapter":27,"verse":44}},{"noteId":1130,"text":"αυτω ¦ συν αυτω CT","reference":{"chapter":27,"verse":44}},{"noteId":1131,"text":"αυτον ¦ αυτω TR","reference":{"chapter":27,"verse":44}},{"noteId":1132,"text":"ενατης ¦ εννατης TR","reference":{"chapter":27,"verse":45}},{"noteId":1133,"text":"ενατην ¦ εννατην TR","reference":{"chapter":27,"verse":46}},{"noteId":1134,"text":"ανεβοησεν ¦ εβοησεν WH","reference":{"chapter":27,"verse":46}},{"noteId":1135,"text":"ηλι ηλι ¦ ηλει ηλει TH ¦ ελωι ελωι WH","reference":{"chapter":27,"verse":46}},{"noteId":1136,"text":"λιμα ¦ λαμα TR ¦ λεμα CT","reference":{"chapter":27,"verse":46}},{"noteId":1137,"text":"σαβαχθανι ¦ σαβαχθανει TH WH","reference":{"chapter":27,"verse":46}},{"noteId":1138,"text":"εστωτων ¦ εστηκοτων CT","reference":{"chapter":27,"verse":47}},{"noteId":1139,"text":"ηλιαν ¦ ηλειαν WH","reference":{"chapter":27,"verse":47}},{"noteId":1140,"text":"ελεγον ¦ ειπαν WH","reference":{"chapter":27,"verse":49}},{"noteId":1141,"text":"ηλιας ¦ ηλειας WH","reference":{"chapter":27,"verse":49}},{"noteId":1142,"text":"αυτον 96.7% ¦ αυτον αλλος δε λαβων λογχην ενυξεν αυτου την πλευραν και εξηλθεν υδωρ και αιμα WH 1.1%","reference":{"chapter":27,"verse":49}},{"noteId":1143,"text":"εις δυο απο ανωθεν εως κατω ¦ απ ανωθεν εως κατω εις δυο NA SBL WH ¦ εις δυο απ ανωθεν εως κατω TH","reference":{"chapter":27,"verse":51}},{"noteId":1144,"text":"ηγερθη ¦ ηγερθησαν CT","reference":{"chapter":27,"verse":52}},{"noteId":1145,"text":"γενομενα ¦ γινομενα WH","reference":{"chapter":27,"verse":54}},{"noteId":1146,"text":"γυναικες ¦ και γυναικες ANT PCK","reference":{"chapter":27,"verse":55}},{"noteId":1147,"text":"ιωση ¦ ιωσηφ NA SBL WH","reference":{"chapter":27,"verse":56}},{"noteId":1148,"text":"εμαθητευσε ¦ εμαθητευθη NA SBL WH","reference":{"chapter":27,"verse":57}},{"noteId":1149,"text":"πιλατω ¦ πειλατω TH WH","reference":{"chapter":27,"verse":58}},{"noteId":1150,"text":"πιλατος ¦ πειλατος TH WH","reference":{"chapter":27,"verse":58}},{"noteId":1151,"text":"το σωμα ¦ — CT","reference":{"chapter":27,"verse":58}},{"noteId":1152,"text":"σινδονι ¦ εν σινδονι NA WH","reference":{"chapter":27,"verse":59}},{"noteId":1153,"text":"μαρια ¦ μαριαμ CT","reference":{"chapter":27,"verse":61}},{"noteId":1154,"text":"πιλατον ¦ πειλατον TH WH","reference":{"chapter":27,"verse":62}},{"noteId":1155,"text":"αυτου ¦ — WH","reference":{"chapter":27,"verse":64}},{"noteId":1156,"text":"νυκτος ¦ — CT","reference":{"chapter":27,"verse":64}},{"noteId":1157,"text":"λαω ¦ λαω οτι PCK","reference":{"chapter":27,"verse":64}},{"noteId":1158,"text":"δε ¦ — ANT CT","reference":{"chapter":27,"verse":65}},{"noteId":1159,"text":"πιλατος ¦ πειλατος TH WH","reference":{"chapter":27,"verse":65}}]}}