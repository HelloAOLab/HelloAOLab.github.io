{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json"},"book":{"id":"MAT","name":"ΚΑΤΑ ΜΑΤΘΑΙΟΝ","commonName":"ΚΑΤΑ ΜΑΤΘΑΙΟΝ","title":"ΚΑΤΑ ΜΑΤΘΑΙΟΝ","firstChapterApiLink":"/api/GRCTCG/ΚΑΤΑ_ΜΑΤΘΑΙΟΝ/1.json","lastChapterApiLink":"/api/GRCTCG/ΚΑΤΑ_ΜΑΤΘΑΙΟΝ/28.json","numberOfChapters":28},"nextChapterApiLink":"/api/GRCTCG/ΚΑΤΑ_ΜΑΤΘΑΙΟΝ/3.json","previousChapterApiLink":"/api/GRCTCG/ΚΑΤΑ_ΜΑΤΘΑΙΟΝ/1.json","chapter":{"number":2,"content":[{"type":"line_break"},{"type":"verse","number":1,"content":[{"text":"Τοῦ δὲ Ἰησοῦ γεννηθέντος ἐν Βηθλεὲμ τῆς Ἰουδαίας, ἐν ἡμέραις Ἡρῴδου τοῦ βασιλέως, ἰδού, μάγοι ἀπὸ ἀνατολῶν παρεγένοντο εἰς Ἱεροσόλυμα,","poem":2}]},{"type":"verse","number":2,"content":[{"text":"λέγοντες, Ποῦ ἐστὶν ὁ τεχθεὶς βασιλεὺς τῶν Ἰουδαίων; Εἴδομεν γὰρ αὐτοῦ τὸν ἀστέρα ἐν τῇ ἀνατολῇ, καὶ ἤλθομεν προσκυνῆσαι αὐτῷ.","poem":2}]},{"type":"verse","number":3,"content":[{"text":"Ἀκούσας δὲ","poem":2},{"noteId":28},{"text":"Ἡρῴδης ὁ βασιλεὺς ἐταράχθη, καὶ πᾶσα Ἱεροσόλυμα μετ᾽ αὐτοῦ·","poem":2}]},{"type":"verse","number":4,"content":[{"text":"καὶ συναγαγὼν πάντας τοὺς ἀρχιερεῖς καὶ γραμματεῖς τοῦ λαοῦ, ἐπυνθάνετο παρ᾽ αὐτῶν ποῦ ὁ Χριστὸς γεννᾶται.","poem":2}]},{"type":"verse","number":5,"content":[{"text":"Οἱ δὲ","poem":2},{"noteId":29},{"text":"εἶπον αὐτῷ, Ἐν Βηθλεὲμ τῆς Ἰουδαίας· οὕτω γὰρ γέγραπται διὰ τοῦ προφήτου,","poem":2}]},{"type":"line_break"},{"type":"verse","number":6,"content":[{"text":"Καὶ σὺ Βηθλεέμ, γῆ Ἰούδα,","poem":1},{"text":"οὐδαμῶς ἐλαχίστη εἶ ἐν τοῖς ἡγεμόσιν Ἰούδα·","poem":2},{"text":"ἐκ σοῦ γὰρ ἐξελεύσεται ἡγούμενος,","poem":1},{"text":"ὅστις ποιμανεῖ τὸν λαόν μου τὸν Ἰσραήλ.","poem":2}]},{"type":"line_break"},{"type":"line_break"},{"type":"verse","number":7,"content":[{"text":"Τότε Ἡρῴδης, λάθρᾳ καλέσας τοὺς μάγους, ἠκρίβωσε παρ᾽ αὐτῶν τὸν χρόνον τοῦ φαινομένου ἀστέρος.","poem":2}]},{"type":"verse","number":8,"content":[{"text":"Καὶ πέμψας αὐτοὺς εἰς Βηθλεὲμ εἶπε, Πορευθέντες","poem":2},{"noteId":30},{"text":"ἀκριβῶς ἐξετάσατε περὶ τοῦ παιδίου· ἐπὰν δὲ εὕρητε, ἀπαγγείλατέ μοι, ὅπως κἀγὼ ἐλθὼν προσκυνήσω αὐτῷ.","poem":2}]},{"type":"verse","number":9,"content":[{"text":"Οἱ δὲ ἀκούσαντες τοῦ βασιλέως ἐπορεύθησαν· καὶ ἰδού, ὁ ἀστήρ, ὃν εἶδον ἐν τῇ ἀνατολῇ, προῆγεν αὐτούς, ἕως ἐλθὼν","poem":2},{"noteId":31},{"text":"ἔστη ἐπάνω οὗ ἦν τὸ παιδίον.","poem":2}]},{"type":"verse","number":10,"content":[{"text":"Ἰδόντες δὲ τὸν ἀστέρα, ἐχάρησαν χαρὰν μεγάλην σφόδρα.","poem":2}]},{"type":"verse","number":11,"content":[{"text":"Καὶ ἐλθόντες εἰς τὴν οἰκίαν,","poem":2},{"noteId":32},{"text":"εἶδον τὸ παιδίον μετὰ Μαρίας τῆς μητρὸς αὐτοῦ, καὶ πεσόντες προσεκύνησαν αὐτῷ, καὶ ἀνοίξαντες τοὺς θησαυροὺς αὐτῶν προσήνεγκαν αὐτῷ δῶρα, χρυσὸν καὶ λίβανον καὶ σμύρναν.","poem":2}]},{"type":"verse","number":12,"content":[{"text":"Καὶ χρηματισθέντες κατ᾽ ὄναρ μὴ ἀνακάμψαι πρὸς Ἡρῴδην, δι᾽ ἄλλης ὁδοῦ ἀνεχώρησαν εἰς τὴν χώραν αὐτῶν.","poem":2}]},{"type":"line_break"},{"type":"verse","number":13,"content":[{"text":"Ἀναχωρησάντων δὲ αὐτῶν, ἰδού, ἄγγελος Κυρίου φαίνεται κατ᾽ ὄναρ τῷ Ἰωσήφ, λέγων, Ἐγερθεὶς παράλαβε τὸ παιδίον καὶ τὴν μητέρα αὐτοῦ, καὶ φεῦγε εἰς Αἴγυπτον, καὶ ἴσθι ἐκεῖ ἕως ἂν εἴπω σοί· μέλλει γὰρ Ἡρῴδης ζητεῖν τὸ παιδίον, τοῦ ἀπολέσαι αὐτό.","poem":2}]},{"type":"verse","number":14,"content":[{"text":"Ὁ δὲ ἐγερθεὶς παρέλαβε τὸ παιδίον καὶ τὴν μητέρα αὐτοῦ νυκτός, καὶ ἀνεχώρησεν εἰς Αἴγυπτον,","poem":2}]},{"type":"verse","number":15,"content":[{"text":"καὶ ἦν ἐκεῖ ἕως τῆς τελευτῆς Ἡρῴδου· ἵνα πληρωθῇ τὸ ῥηθὲν ὑπὸ","poem":2},{"noteId":33},{"text":"τοῦ Κυρίου διὰ τοῦ προφήτου, λέγοντος, Ἐξ Αἰγύπτου ἐκάλεσα τὸν υἱόν μου.","poem":2}]},{"type":"line_break"},{"type":"verse","number":16,"content":[{"text":"Τότε Ἡρῴδης, ἰδὼν ὅτι ἐνεπαίχθη ὑπὸ τῶν μάγων, ἐθυμώθη λίαν, καὶ ἀποστείλας ἀνεῖλε πάντας τοὺς παῖδας τοὺς ἐν Βηθλεὲμ καὶ ἐν πᾶσι τοῖς ὁρίοις αὐτῆς, ἀπὸ διετοῦς καὶ κατωτέρω, κατὰ τὸν χρόνον ὃν ἠκρίβωσε παρὰ τῶν μάγων.","poem":2}]},{"type":"verse","number":17,"content":[{"text":"Τότε ἐπληρώθη τὸ ῥηθὲν","poem":2},{"noteId":34},{"text":"ὑπὸ Ἰερεμίου τοῦ προφήτου, λέγοντος,","poem":2}]},{"type":"line_break"},{"type":"verse","number":18,"content":[{"text":"Φωνὴ ἐν Ῥαμᾶ ἠκούσθη,","poem":1},{"noteId":35},{"text":"θρῆνος καὶ κλαυθμὸς καὶ ὀδυρμὸς πολύς,","poem":2},{"text":"Ῥαχὴλ κλαίουσα τὰ τέκνα αὐτῆς,","poem":1},{"text":"καὶ οὐκ ἤθελε παρακληθῆναι, ὅτι οὐκ εἰσί.","poem":2}]},{"type":"line_break"},{"type":"line_break"},{"type":"verse","number":19,"content":[{"text":"Τελευτήσαντος δὲ τοῦ Ἡρῴδου, ἰδού, ἄγγελος Κυρίου","poem":2},{"noteId":36},{"text":"κατ᾽ ὄναρ φαίνεται τῷ Ἰωσὴφ ἐν Αἰγύπτῳ,","poem":2}]},{"type":"verse","number":20,"content":[{"text":"λέγων, Ἐγερθεὶς παράλαβε τὸ παιδίον καὶ τὴν μητέρα αὐτοῦ, καὶ πορεύου εἰς γῆν Ἰσραήλ· τεθνήκασι γὰρ οἱ ζητοῦντες τὴν ψυχὴν τοῦ παιδίου.","poem":2}]},{"type":"verse","number":21,"content":[{"text":"Ὁ δὲ ἐγερθεὶς παρέλαβε τὸ παιδίον καὶ τὴν μητέρα αὐτοῦ, καὶ","poem":2},{"noteId":37},{"text":"ἦλθεν εἰς γῆν Ἰσραήλ.","poem":2}]},{"type":"verse","number":22,"content":[{"text":"Ἀκούσας δὲ ὅτι Ἀρχέλαος βασιλεύει","poem":2},{"noteId":38},{"text":"ἐπὶ τῆς Ἰουδαίας ἀντὶ","poem":2},{"noteId":39},{"text":"Ἡρῴδου τοῦ πατρὸς αὐτοῦ, ἐφοβήθη ἐκεῖ ἀπελθεῖν· χρηματισθεὶς δὲ κατ᾽ ὄναρ, ἀνεχώρησεν εἰς τὰ μέρη τῆς Γαλιλαίας,","poem":2}]},{"type":"verse","number":23,"content":[{"text":"καὶ ἐλθὼν κατῴκησεν εἰς πόλιν λεγομένην","poem":2},{"noteId":40},{"text":"Ναζαρέτ· ὅπως πληρωθῇ τὸ ῥηθὲν διὰ τῶν προφητῶν, ὅτι Ναζωραῖος κληθήσεται.","poem":2}]}],"footnotes":[{"noteId":28,"text":"ηρωδης ο βασιλευς ¦ ο βασιλευς ηρωδης CT","reference":{"chapter":2,"verse":3}},{"noteId":29,"text":"ειπον ¦ ειπαν NA SBL WH","reference":{"chapter":2,"verse":5}},{"noteId":30,"text":"ακριβως εξετασατε ¦ εξετασατε ακριβως CT","reference":{"chapter":2,"verse":8}},{"noteId":31,"text":"εστη ¦ εσταθη CT","reference":{"chapter":2,"verse":9}},{"noteId":32,"text":"ειδον ¦ ευρον ST","reference":{"chapter":2,"verse":11}},{"noteId":33,"text":"του ¦ — CT","reference":{"chapter":2,"verse":15}},{"noteId":34,"text":"υπο ¦ δια CT","reference":{"chapter":2,"verse":17}},{"noteId":35,"text":"θρηνος και 99% ¦ — CT 0.7%","reference":{"chapter":2,"verse":18}},{"noteId":36,"text":"κατ οναρ φαινεται ¦ φαινεται κατ οναρ CT","reference":{"chapter":2,"verse":19}},{"noteId":37,"text":"ηλθεν ¦ εισηλθεν CT","reference":{"chapter":2,"verse":21}},{"noteId":38,"text":"επι ¦ — CT","reference":{"chapter":2,"verse":22}},{"noteId":39,"text":"ηρωδου του πατρος αυτου ¦ του πατρος αυτου ηρωδου CT","reference":{"chapter":2,"verse":22}},{"noteId":40,"text":"ναζαρετ ¦ ναζαρεθ SCR","reference":{"chapter":2,"verse":23}}]}}