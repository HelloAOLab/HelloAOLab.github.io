{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json","textDirection":"ltr"},"book":{"id":"1TH","name":"ΠΡΟΣ ΘΕΣΣΑΛΟΝΙΚΕΙΣ Α","commonName":"ΠΡΟΣ ΘΕΣΣΑΛΟΝΙΚΕΙΣ Α","title":"ΠΡΟΣ ΘΕΣΣΑΛΟΝΙΚΕΙΣ Α","firstChapterApiLink":"/api/GRCTCG/ΠΡΟΣ_ΘΕΣΣΑΛΟΝΙΚΕΙΣ_Α/1.json","lastChapterApiLink":"/api/GRCTCG/ΠΡΟΣ_ΘΕΣΣΑΛΟΝΙΚΕΙΣ_Α/5.json","numberOfChapters":5},"nextChapterApiLink":"/api/GRCTCG/ΠΡΟΣ_ΘΕΣΣΑΛΟΝΙΚΕΙΣ_Β/1.json","previousChapterApiLink":"/api/GRCTCG/ΠΡΟΣ_ΘΕΣΣΑΛΟΝΙΚΕΙΣ_Α/4.json","chapter":{"number":5,"content":[{"type":"line_break"},{"type":"verse","number":1,"content":["Περὶ δὲ τῶν χρόνων καὶ τῶν καιρῶν, ἀδελφοί, οὐ χρείαν ἔχετε ὑμῖν γράφεσθαι."]},{"type":"verse","number":2,"content":["Αὐτοὶ γὰρ ἀκριβῶς οἴδατε ὅτι",{"noteId":58},"ἡ ἡμέρα Κυρίου ὡς κλέπτης ἐν νυκτὶ οὕτως ἔρχεται·"]},{"type":"verse","number":3,"content":["ὅταν",{"noteId":59},"γὰρ λέγωσιν, Εἰρήνη καὶ ἀσφάλεια, τότε αἰφνίδιος αὐτοῖς",{"noteId":60},"ἐφίσταται ὄλεθρος, ὥσπερ ἡ ὠδὶν τῇ ἐν γαστρὶ ἐχούσῃ, καὶ οὐ μὴ ἐκφύγωσιν."]},{"type":"verse","number":4,"content":["Ὑμεῖς δέ, ἀδελφοί, οὐκ ἐστὲ ἐν σκότει, ἵνα ἡ ἡμέρα ὑμᾶς ὡς",{"noteId":61},"κλέπτης καταλάβῃ·"]},{"type":"verse","number":5,"content":[{"noteId":62},"πάντες ὑμεῖς υἱοὶ φωτός ἐστε καὶ υἱοὶ ἡμέρας· οὐκ ἐσμὲν νυκτὸς οὐδὲ σκότους·"]},{"type":"verse","number":6,"content":["ἄρα οὖν μὴ καθεύδωμεν ὡς",{"noteId":63},"καὶ οἱ λοιποί, ἀλλὰ γρηγορῶμεν καὶ νήφωμεν."]},{"type":"verse","number":7,"content":["Οἱ γὰρ καθεύδοντες νυκτὸς καθεύδουσι· καὶ οἱ μεθυσκόμενοι, νυκτὸς μεθύουσιν."]},{"type":"verse","number":8,"content":[{"noteId":64},"Ἡμεῖς δέ, ἡμέρας ὄντες, νήφωμεν, ἐνδυσάμενοι θώρακα πίστεως καὶ ἀγάπης, καὶ περικεφαλαίαν, ἐλπίδα σωτηρίας."]},{"type":"verse","number":9,"content":["Ὅτι οὐκ ἔθετο ἡμᾶς ὁ Θεὸς εἰς ὀργήν,",{"noteId":65},"ἀλλ᾽ εἰς περιποίησιν σωτηρίας διὰ τοῦ Κυρίου ἡμῶν Ἰησοῦ Χριστοῦ,"]},{"type":"verse","number":10,"content":["τοῦ ἀποθανόντος",{"noteId":66},"ὑπὲρ ἡμῶν, ἵνα, εἴτε",{"noteId":67},"γρηγορῶμεν εἴτε",{"noteId":68},"καθεύδωμεν, ἅμα σὺν αὐτῷ ζήσωμεν."]},{"type":"verse","number":11,"content":["Διὸ παρακαλεῖτε ἀλλήλους, καὶ οἰκοδομεῖτε εἷς τὸν ἕνα, καθὼς καὶ ποιεῖτε."]},{"type":"line_break"},{"type":"verse","number":12,"content":["Ἐρωτῶμεν δὲ ὑμᾶς, ἀδελφοί, εἰδέναι τοὺς κοπιῶντας ἐν ὑμῖν, καὶ προϊσταμένους ὑμῶν ἐν Κυρίῳ, καὶ νουθετοῦντας ὑμᾶς,"]},{"type":"verse","number":13,"content":["καὶ ἡγεῖσθαι αὐτοὺς ὑπὲρ ἐκπερισσοῦ ἐν ἀγάπῃ διὰ τὸ ἔργον αὐτῶν. Εἰρηνεύετε ἐν ἑαυτοῖς."]},{"type":"verse","number":14,"content":["Παρακαλοῦμεν δὲ ὑμᾶς, ἀδελφοί, νουθετεῖτε τοὺς ἀτάκτους, παραμυθεῖσθε τοὺς ὀλιγοψύχους, ἀντέχεσθε τῶν ἀσθενῶν, μακροθυμεῖτε πρὸς πάντας."]},{"type":"verse","number":15,"content":["Ὁρᾶτε μή τις κακὸν ἀντὶ κακοῦ τινι ἀποδῷ· ἀλλὰ πάντοτε τὸ ἀγαθὸν διώκετε",{"noteId":69},"καὶ εἰς ἀλλήλους καὶ εἰς πάντας."]},{"type":"verse","number":16,"content":["Πάντοτε χαίρετε·"]},{"type":"verse","number":17,"content":["ἀδιαλείπτως προσεύχεσθε·"]},{"type":"verse","number":18,"content":["ἐν παντὶ εὐχαριστεῖτε· τοῦτο γὰρ θέλημα Θεοῦ ἐν Χριστῷ Ἰησοῦ εἰς ὑμᾶς."]},{"type":"verse","number":19,"content":["Τὸ πνεῦμα μὴ σβέννυτε·"]},{"type":"verse","number":20,"content":["προφητείας μὴ ἐξουθενεῖτε·"]},{"type":"verse","number":21,"content":["πάντα",{"noteId":70},"δὲ",{"noteId":71},"δοκιμάζετε· τὸ καλὸν κατέχετε·"]},{"type":"verse","number":22,"content":["ἀπὸ παντὸς εἴδους πονηροῦ ἀπέχεσθε."]},{"type":"line_break"},{"type":"verse","number":23,"content":["Αὐτὸς δὲ ὁ Θεὸς τῆς εἰρήνης ἁγιάσαι ὑμᾶς ὁλοτελεῖς· καὶ ὁλόκληρον ὑμῶν τὸ πνεῦμα καὶ ἡ ψυχὴ καὶ τὸ σῶμα ἀμέμπτως ἐν τῇ παρουσίᾳ τοῦ Κυρίου ἡμῶν Ἰησοῦ Χριστοῦ τηρηθείη."]},{"type":"verse","number":24,"content":["Πιστὸς ὁ καλῶν ὑμᾶς, ὃς καὶ ποιήσει."]},{"type":"line_break"},{"type":"verse","number":25,"content":["Ἀδελφοί,",{"noteId":72},"προσεύχεσθε περὶ ἡμῶν."]},{"type":"line_break"},{"type":"verse","number":26,"content":["Ἀσπάσασθε τοὺς ἀδελφοὺς πάντας ἐν φιλήματι ἁγίῳ."]},{"type":"verse","number":27,"content":[{"noteId":73},"Ὁρκίζω ὑμᾶς τὸν Κύριον, ἀναγνωσθῆναι τὴν ἐπιστολὴν πᾶσι τοῖς",{"noteId":74},"ἁγίοις ἀδελφοῖς."]},{"type":"line_break"},{"type":"verse","number":28,"content":["Ἡ χάρις τοῦ Κυρίου ἡμῶν Ἰησοῦ Χριστοῦ μεθ᾽ ὑμῶν.",{"noteId":75},"Ἀμήν.",{"noteId":76}]}],"footnotes":[{"noteId":58,"text":"η ¦ — CT","reference":{"chapter":5,"verse":2}},{"noteId":59,"text":"γαρ ¦ — CT","reference":{"chapter":5,"verse":3}},{"noteId":60,"text":"εφισταται ¦ επισταται TH WH","reference":{"chapter":5,"verse":3}},{"noteId":61,"text":"κλεπτης ¦ κλεπτας WH","reference":{"chapter":5,"verse":4}},{"noteId":62,"text":"παντες ¦ παντες γαρ CT","reference":{"chapter":5,"verse":5}},{"noteId":63,"text":"και ¦ — CT","reference":{"chapter":5,"verse":6}},{"noteId":64,"text":"ημεις ¦ υμεις ANT","reference":{"chapter":5,"verse":8}},{"noteId":65,"text":"αλλ ¦ αλλα NA 27 SBL TH WH","reference":{"chapter":5,"verse":9}},{"noteId":66,"text":"υπερ ¦ περι SBL WH","reference":{"chapter":5,"verse":10}},{"noteId":67,"text":"γρηγορωμεν ¦ γρηγορουμεν BYZ PCK","reference":{"chapter":5,"verse":10}},{"noteId":68,"text":"καθευδωμεν ¦ καθευδομεν PCK","reference":{"chapter":5,"verse":10}},{"noteId":69,"text":"και ¦ — SBL WH","reference":{"chapter":5,"verse":15}},{"noteId":70,"text":"δε ¦ — TR","reference":{"chapter":5,"verse":21}},{"noteId":71,"text":"δοκιμαζετε ¦ δοκιμαζοντες BYZ","reference":{"chapter":5,"verse":21}},{"noteId":72,"text":"προσευχεσθε ¦ προσευχεσθε και NA WH","reference":{"chapter":5,"verse":25}},{"noteId":73,"text":"ορκιζω ¦ ενορκιζω CT","reference":{"chapter":5,"verse":27}},{"noteId":74,"text":"αγιοις 89.5% ¦ — CT 5.3%","reference":{"chapter":5,"verse":27}},{"noteId":75,"text":"αμην ¦ — NA SBL WH","reference":{"chapter":5,"verse":28}},{"noteId":76,"text":"The following scribal note is included in the colophons of many Greek manuscripts: Πρὸς Θεσσαλονικεῖς πρώτη ἐγράφη ἀπὸ Ἀθηνῶν.","reference":{"chapter":5,"verse":28}}]}}