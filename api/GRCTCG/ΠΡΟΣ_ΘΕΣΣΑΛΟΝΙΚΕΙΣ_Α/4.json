{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json"},"book":{"id":"1TH","name":"ΠΡΟΣ ΘΕΣΣΑΛΟΝΙΚΕΙΣ Α","commonName":"ΠΡΟΣ ΘΕΣΣΑΛΟΝΙΚΕΙΣ Α","title":"ΠΡΟΣ ΘΕΣΣΑΛΟΝΙΚΕΙΣ Α","firstChapterApiLink":"/api/GRCTCG/ΠΡΟΣ_ΘΕΣΣΑΛΟΝΙΚΕΙΣ_Α/1.json","lastChapterApiLink":"/api/GRCTCG/ΠΡΟΣ_ΘΕΣΣΑΛΟΝΙΚΕΙΣ_Α/5.json","numberOfChapters":5},"nextChapterApiLink":"/api/GRCTCG/ΠΡΟΣ_ΘΕΣΣΑΛΟΝΙΚΕΙΣ_Α/5.json","previousChapterApiLink":"/api/GRCTCG/ΠΡΟΣ_ΘΕΣΣΑΛΟΝΙΚΕΙΣ_Α/3.json","chapter":{"number":4,"content":[{"type":"line_break"},{"type":"verse","number":1,"content":[{"noteId":46},"Λοιπὸν",{"noteId":47},"οὖν, ἀδελφοί, ἐρωτῶμεν ὑμᾶς καὶ παρακαλοῦμεν ἐν Κυρίῳ Ἰησοῦ",{"noteId":48},"καθὼς παρελάβετε παρ᾽ ἡμῶν τὸ πῶς δεῖ ὑμᾶς περιπατεῖν καὶ ἀρέσκειν",{"noteId":49},"Θεῷ, ἵνα περισσεύητε μᾶλλον."]},{"type":"verse","number":2,"content":["Οἴδατε γὰρ τίνας παραγγελίας ἐδώκαμεν ὑμῖν διὰ τοῦ Κυρίου Ἰησοῦ."]},{"type":"verse","number":3,"content":["Τοῦτο γάρ ἐστι θέλημα τοῦ Θεοῦ, ὁ ἁγιασμὸς ὑμῶν, ἀπέχεσθαι ὑμᾶς ἀπὸ τῆς πορνείας·"]},{"type":"verse","number":4,"content":["εἰδέναι ἕκαστον ὑμῶν τὸ ἑαυτοῦ σκεῦος κτᾶσθαι ἐν ἁγιασμῷ καὶ τιμῇ,"]},{"type":"verse","number":5,"content":["μὴ ἐν πάθει ἐπιθυμίας, καθάπερ καὶ τὰ ἔθνη τὰ μὴ εἰδότα τὸν Θεόν·"]},{"type":"verse","number":6,"content":["τὸ μὴ ὑπερβαίνειν καὶ πλεονεκτεῖν ἐν τῷ πράγματι τὸν ἀδελφὸν αὐτοῦ· διότι ἔκδικος",{"noteId":50},"ὁ Κύριος περὶ πάντων τούτων, καθὼς καὶ",{"noteId":51},"προείπομεν ὑμῖν καὶ διεμαρτυράμεθα."]},{"type":"verse","number":7,"content":["Οὐ γὰρ ἐκάλεσεν ἡμᾶς ὁ Θεὸς ἐπὶ ἀκαθαρσίᾳ, ἀλλ᾽ ἐν ἁγιασμῷ."]},{"type":"verse","number":8,"content":["Τοιγαροῦν ὁ ἀθετῶν οὐκ ἄνθρωπον ἀθετεῖ, ἀλλὰ τὸν Θεὸν τὸν",{"noteId":52},"καὶ δόντα τὸ Πνεῦμα αὐτοῦ τὸ Ἅγιον εἰς",{"noteId":53},"ὑμᾶς."]},{"type":"line_break"},{"type":"verse","number":9,"content":["Περὶ δὲ τῆς φιλαδελφίας οὐ χρείαν ἔχετε γράφειν ὑμῖν· αὐτοὶ γὰρ",{"noteId":54},"ὑμεῖς θεοδίδακτοί ἐστε εἰς τὸ ἀγαπᾷν ἀλλήλους·"]},{"type":"verse","number":10,"content":["καὶ γὰρ ποιεῖτε αὐτὸ εἰς πάντας τοὺς ἀδελφοὺς τοὺς ἐν ὅλῃ τῇ Μακεδονίᾳ. Παρακαλοῦμεν δὲ ὑμᾶς, ἀδελφοί, περισσεύειν μᾶλλον,"]},{"type":"verse","number":11,"content":["καὶ φιλοτιμεῖσθαι ἡσυχάζειν, καὶ πράσσειν τὰ ἴδια, καὶ ἐργάζεσθαι ταῖς",{"noteId":55},"ἰδίαις χερσὶν ὑμῶν, καθὼς ὑμῖν παρηγγείλαμεν·"]},{"type":"verse","number":12,"content":["ἵνα περιπατῆτε εὐσχημόνως πρὸς τοὺς ἔξω, καὶ μηδενὸς χρείαν ἔχητε."]},{"type":"line_break"},{"type":"verse","number":13,"content":["Οὐ",{"noteId":56},"θέλομεν δὲ ὑμᾶς ἀγνοεῖν, ἀδελφοί, περὶ τῶν",{"noteId":57},"κεκοιμημένων, ἵνα μὴ λυπῆσθε, καθὼς καὶ οἱ λοιποὶ οἱ μὴ ἔχοντες ἐλπίδα."]},{"type":"verse","number":14,"content":["Εἰ γὰρ πιστεύομεν ὅτι Ἰησοῦς ἀπέθανε καὶ ἀνέστη, οὕτω καὶ ὁ Θεὸς τοὺς κοιμηθέντας διὰ τοῦ Ἰησοῦ ἄξει σὺν αὐτῷ."]},{"type":"verse","number":15,"content":["Τοῦτο γὰρ ὑμῖν λέγομεν ἐν λόγῳ Κυρίου, ὅτι ἡμεῖς οἱ ζῶντες οἱ περιλειπόμενοι εἰς τὴν παρουσίαν τοῦ Κυρίου, οὐ μὴ φθάσωμεν τοὺς κοιμηθέντας."]},{"type":"verse","number":16,"content":["Ὅτι αὐτὸς ὁ Κύριος ἐν κελεύσματι, ἐν φωνῇ ἀρχαγγέλου, καὶ ἐν σάλπιγγι Θεοῦ, καταβήσεται ἀπ᾽ οὐρανοῦ, καὶ οἱ νεκροὶ ἐν Χριστῷ ἀναστήσονται πρῶτον·"]},{"type":"verse","number":17,"content":["ἔπειτα ἡμεῖς οἱ ζῶντες, οἱ περιλειπόμενοι, ἅμα σὺν αὐτοῖς ἁρπαγησόμεθα ἐν νεφέλαις εἰς ἀπάντησιν τοῦ Κυρίου εἰς ἀέρα· καὶ οὕτω πάντοτε σὺν Κυρίῳ ἐσόμεθα."]},{"type":"verse","number":18,"content":["Ὥστε παρακαλεῖτε ἀλλήλους ἐν τοῖς λόγοις τούτοις."]}],"footnotes":[{"noteId":46,"text":"λοιπον ¦ το λοιπον ANT BYZ PCK TR","reference":{"chapter":4,"verse":1}},{"noteId":47,"text":"ουν ¦ — WH","reference":{"chapter":4,"verse":1}},{"noteId":48,"text":"καθως ¦ ινα καθως CT","reference":{"chapter":4,"verse":1}},{"noteId":49,"text":"θεω ¦ θεω καθως και περιπατειτε CT","reference":{"chapter":4,"verse":1}},{"noteId":50,"text":"ο ¦ — CT","reference":{"chapter":4,"verse":6}},{"noteId":51,"text":"προειπομεν ¦ προειπαμεν BYZ CT HF TR","reference":{"chapter":4,"verse":6}},{"noteId":52,"text":"και δοντα ¦ και διδοντα NA SBL ¦ διδοντα WH","reference":{"chapter":4,"verse":8}},{"noteId":53,"text":"υμας ¦ ημας TR","reference":{"chapter":4,"verse":8}},{"noteId":54,"text":"υμεις ¦ — PCK","reference":{"chapter":4,"verse":9}},{"noteId":55,"text":"ιδιαις ¦ — SBL TH WH","reference":{"chapter":4,"verse":11}},{"noteId":56,"text":"θελομεν ¦ θελω TR","reference":{"chapter":4,"verse":13}},{"noteId":57,"text":"κεκοιμημενων ¦ κοιμωμενων CT","reference":{"chapter":4,"verse":13}}]}}