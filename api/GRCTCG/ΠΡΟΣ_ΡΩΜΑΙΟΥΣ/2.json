{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json","textDirection":"ltr"},"book":{"id":"ROM","name":"ΠΡΟΣ ΡΩΜΑΙΟΥΣ","commonName":"ΠΡΟΣ ΡΩΜΑΙΟΥΣ","title":"ΠΡΟΣ ΡΩΜΑΙΟΥΣ","firstChapterApiLink":"/api/GRCTCG/ΠΡΟΣ_ΡΩΜΑΙΟΥΣ/1.json","lastChapterApiLink":"/api/GRCTCG/ΠΡΟΣ_ΡΩΜΑΙΟΥΣ/16.json","numberOfChapters":16},"nextChapterApiLink":"/api/GRCTCG/ΠΡΟΣ_ΡΩΜΑΙΟΥΣ/3.json","previousChapterApiLink":"/api/GRCTCG/ΠΡΟΣ_ΡΩΜΑΙΟΥΣ/1.json","chapter":{"number":2,"content":[{"type":"line_break"},{"type":"verse","number":1,"content":["Διὸ ἀναπολόγητος εἶ, ὦ ἄνθρωπε πᾶς ὁ κρίνων· ἐν ᾧ γὰρ κρίνεις τὸν ἕτερον, σεαυτὸν κατακρίνεις, τὰ γὰρ αὐτὰ πράσσεις ὁ κρίνων."]},{"type":"verse","number":2,"content":["Οἴδαμεν δὲ ὅτι τὸ κρίμα τοῦ Θεοῦ ἐστι κατὰ ἀλήθειαν ἐπὶ τοὺς τὰ τοιαῦτα πράσσοντας."]},{"type":"verse","number":3,"content":["Λογίζῃ δὲ τοῦτο, ὦ ἄνθρωπε ὁ κρίνων τοὺς τὰ τοιαῦτα πράσσοντας καὶ ποιῶν αὐτά, ὅτι σὺ ἐκφεύξῃ τὸ κρίμα τοῦ Θεοῦ;"]},{"type":"verse","number":4,"content":["Ἢ τοῦ πλούτου τῆς χρηστότητος αὐτοῦ καὶ τῆς ἀνοχῆς καὶ τῆς μακροθυμίας καταφρονεῖς, ἀγνοῶν ὅτι τὸ χρηστὸν τοῦ Θεοῦ εἰς μετάνοιάν σε ἄγει;"]},{"type":"verse","number":5,"content":["Κατὰ δὲ τὴν σκληρότητά σου καὶ ἀμετανόητον καρδίαν θησαυρίζεις σεαυτῷ ὀργὴν ἐν ἡμέρᾳ ὀργῆς καὶ ἀποκαλύψεως",{"noteId":19},"καὶ δικαιοκρισίας τοῦ Θεοῦ,"]},{"type":"verse","number":6,"content":["ὃς ἀποδώσει ἑκάστῳ κατὰ τὰ ἔργα αὐτοῦ·"]},{"type":"verse","number":7,"content":["τοῖς μὲν καθ᾽ ὑπομονὴν ἔργου ἀγαθοῦ δόξαν καὶ τιμὴν καὶ ἀφθαρσίαν ζητοῦσι, ζωὴν αἰώνιον·"]},{"type":"verse","number":8,"content":["τοῖς δὲ ἐξ",{"noteId":20},"ἐριθείας, καὶ ἀπειθοῦσι",{"noteId":21},"μὲν τῇ ἀληθείᾳ πειθομένοις δὲ τῇ ἀδικίᾳ,",{"noteId":22},"θυμὸς καὶ ὀργή,"]},{"type":"verse","number":9,"content":["θλίψις καὶ στενοχωρία, ἐπὶ πᾶσαν ψυχὴν ἀνθρώπου τοῦ κατεργαζομένου τὸ κακόν, Ἰουδαίου τε πρῶτον καὶ Ἕλληνος·"]},{"type":"verse","number":10,"content":["δόξα δὲ καὶ τιμὴ καὶ εἰρήνη παντὶ τῷ ἐργαζομένῳ τὸ ἀγαθόν, Ἰουδαίῳ τε πρῶτον καὶ Ἕλληνι·"]},{"type":"verse","number":11,"content":["οὐ γάρ ἐστι",{"noteId":23},"προσωποληψία παρὰ τῷ Θεῷ."]},{"type":"line_break"},{"type":"verse","number":12,"content":["Ὅσοι γὰρ ἀνόμως ἥμαρτον, ἀνόμως καὶ ἀπολοῦνται· καὶ ὅσοι ἐν νόμῳ ἥμαρτον, διὰ νόμου κριθήσονται·"]},{"type":"verse","number":13,"content":["οὐ γὰρ οἱ ἀκροαταὶ",{"noteId":24},"τοῦ νόμου δίκαιοι παρὰ τῷ Θεῷ, ἀλλ᾽ οἱ ποιηταὶ",{"noteId":25},"τοῦ νόμου δικαιωθήσονται."]},{"type":"verse","number":14,"content":["Ὅταν γὰρ ἔθνη τὰ μὴ νόμον ἔχοντα φύσει τὰ τοῦ νόμου",{"noteId":26},"ποιῇ, οὗτοι, νόμον μὴ ἔχοντες, ἑαυτοῖς εἰσι νόμος·"]},{"type":"verse","number":15,"content":["οἵτινες ἐνδείκνυνται τὸ ἔργον τοῦ νόμου γραπτὸν ἐν ταῖς καρδίαις αὐτῶν,",{"noteId":27},"συμμαρτυρούσης αὐτῶν τῆς συνειδήσεως, καὶ μεταξὺ ἀλλήλων τῶν λογισμῶν κατηγορούντων ἢ καὶ ἀπολογουμένων,"]},{"type":"verse","number":16,"content":["ἐν",{"noteId":28},"ἡμέρᾳ ὅτε",{"noteId":29},"κρινεῖ ὁ Θεὸς τὰ κρυπτὰ τῶν ἀνθρώπων, κατὰ τὸ εὐαγγέλιόν μου, διὰ",{"noteId":30},"Ἰησοῦ Χριστοῦ."]},{"type":"line_break"},{"type":"verse","number":17,"content":[{"noteId":31},"Ἴδε σὺ Ἰουδαῖος ἐπονομάζῃ, καὶ ἐπαναπαύῃ",{"noteId":32},"τῷ νόμῳ, καὶ καυχᾶσαι ἐν Θεῷ,"]},{"type":"verse","number":18,"content":["καὶ γινώσκεις τὸ θέλημα, καὶ δοκιμάζεις τὰ διαφέροντα, κατηχούμενος ἐκ τοῦ νόμου,"]},{"type":"verse","number":19,"content":["πέποιθάς τε σεαυτὸν ὁδηγὸν εἶναι τυφλῶν, φῶς τῶν ἐν σκότει,"]},{"type":"verse","number":20,"content":["παιδευτὴν ἀφρόνων, διδάσκαλον νηπίων, ἔχοντα τὴν μόρφωσιν τῆς γνώσεως καὶ τῆς ἀληθείας ἐν τῷ νόμῳ·"]},{"type":"verse","number":21,"content":["ὁ οὖν διδάσκων ἕτερον, σεαυτὸν οὐ διδάσκεις; Ὁ κηρύσσων μὴ κλέπτειν, κλέπτεις;"]},{"type":"verse","number":22,"content":["Ὁ λέγων μὴ μοιχεύειν, μοιχεύεις; Ὁ βδελυσσόμενος τὰ εἴδωλα, ἱεροσυλεῖς;"]},{"type":"verse","number":23,"content":["Ὃς ἐν νόμῳ καυχᾶσαι, διὰ τῆς παραβάσεως τοῦ νόμου τὸν Θεὸν ἀτιμάζεις;"]},{"type":"verse","number":24,"content":["Τὸ γὰρ ὄνομα τοῦ Θεοῦ δι᾽ ὑμᾶς βλασφημεῖται ἐν τοῖς ἔθνεσι, καθὼς γέγραπται."]},{"type":"line_break"},{"type":"verse","number":25,"content":["Περιτομὴ μὲν γὰρ ὠφελεῖ, ἐὰν νόμον πράσσῃς· ἐὰν δὲ παραβάτης νόμου ᾖς, ἡ περιτομή σου ἀκροβυστία γέγονεν."]},{"type":"verse","number":26,"content":["Ἐὰν οὖν ἡ ἀκροβυστία τὰ δικαιώματα τοῦ νόμου φυλάσσῃ,",{"noteId":33},"οὐχὶ ἡ ἀκροβυστία αὐτοῦ εἰς περιτομὴν λογισθήσεται;"]},{"type":"verse","number":27,"content":["Καὶ κρινεῖ ἡ ἐκ φύσεως ἀκροβυστία, τὸν νόμον τελοῦσα, σὲ τὸν διὰ γράμματος καὶ περιτομῆς παραβάτην νόμου;"]},{"type":"verse","number":28,"content":["Οὐ γὰρ ὁ ἐν τῷ φανερῷ Ἰουδαῖός ἐστιν, οὐδὲ ἡ ἐν τῷ φανερῷ ἐν σαρκὶ περιτομή·"]},{"type":"verse","number":29,"content":["ἀλλ᾽ ὁ ἐν τῷ κρυπτῷ Ἰουδαῖος, καὶ περιτομὴ καρδίας ἐν πνεύματι, οὐ γράμματι· οὗ ὁ ἔπαινος οὐκ ἐξ ἀνθρώπων, ἀλλ᾽ ἐκ τοῦ Θεοῦ."]}],"footnotes":[{"noteId":19,"text":"και ¦ — CT TR","reference":{"chapter":2,"verse":5}},{"noteId":20,"text":"εριθειας ¦ εριθιας WH","reference":{"chapter":2,"verse":8}},{"noteId":21,"text":"μεν ¦ — CT","reference":{"chapter":2,"verse":8}},{"noteId":22,"text":"θυμος και οργη ¦ οργη και θυμος CT","reference":{"chapter":2,"verse":8}},{"noteId":23,"text":"προσωποληψια ¦ προσωπολημψια CT","reference":{"chapter":2,"verse":11}},{"noteId":24,"text":"του ¦ — CT","reference":{"chapter":2,"verse":13}},{"noteId":25,"text":"του ¦ — CT","reference":{"chapter":2,"verse":13}},{"noteId":26,"text":"ποιη ¦ ποιωσιν CT","reference":{"chapter":2,"verse":14}},{"noteId":27,"text":"συμμαρτυρουσης ¦ συνμαρτυρουσης TH WH","reference":{"chapter":2,"verse":15}},{"noteId":28,"text":"ημερα οτε ¦ η ημερα WH","reference":{"chapter":2,"verse":16}},{"noteId":29,"text":"κρινεῖ ¦ κρίνει NA SBL WH","reference":{"chapter":2,"verse":16}},{"noteId":30,"text":"ιησου χριστου ¦ χριστου ιησου NA SBL WH","reference":{"chapter":2,"verse":16}},{"noteId":31,"text":"ιδε ¦ ει δε CT","reference":{"chapter":2,"verse":17}},{"noteId":32,"text":"τω ¦ — CT","reference":{"chapter":2,"verse":17}},{"noteId":33,"text":"ουχι ¦ ουχ CT","reference":{"chapter":2,"verse":26}}]}}