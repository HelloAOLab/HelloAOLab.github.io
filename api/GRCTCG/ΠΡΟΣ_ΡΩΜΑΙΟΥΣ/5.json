{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json"},"book":{"id":"ROM","name":"ΠΡΟΣ ΡΩΜΑΙΟΥΣ","commonName":"ΠΡΟΣ ΡΩΜΑΙΟΥΣ","title":"ΠΡΟΣ ΡΩΜΑΙΟΥΣ","firstChapterApiLink":"/api/GRCTCG/ΠΡΟΣ_ΡΩΜΑΙΟΥΣ/1.json","lastChapterApiLink":"/api/GRCTCG/ΠΡΟΣ_ΡΩΜΑΙΟΥΣ/16.json","numberOfChapters":16},"nextChapterApiLink":"/api/GRCTCG/ΠΡΟΣ_ΡΩΜΑΙΟΥΣ/6.json","previousChapterApiLink":"/api/GRCTCG/ΠΡΟΣ_ΡΩΜΑΙΟΥΣ/4.json","chapter":{"number":5,"content":[{"type":"line_break"},{"type":"verse","number":1,"content":[{"text":"Δικαιωθέντες οὖν ἐκ πίστεως, εἰρήνην","poem":1},{"noteId":69},{"text":"ἔχομεν πρὸς τὸν Θεὸν διὰ τοῦ Κυρίου ἡμῶν Ἰησοῦ Χριστοῦ,","poem":1}]},{"type":"verse","number":2,"content":[{"text":"δι᾽ οὗ καὶ τὴν προσαγωγὴν ἐσχήκαμεν τῇ πίστει εἰς τὴν χάριν ταύτην ἐν ᾗ ἑστήκαμεν, καὶ καυχώμεθα ἐπ᾽ ἐλπίδι τῆς δόξης τοῦ Θεοῦ.","poem":1}]},{"type":"verse","number":3,"content":[{"text":"Οὐ μόνον δέ, ἀλλὰ καὶ καυχώμεθα ἐν ταῖς θλίψεσιν, εἰδότες ὅτι ἡ θλίψις ὑπομονὴν κατεργάζεται,","poem":1}]},{"type":"verse","number":4,"content":[{"text":"ἡ δὲ ὑπομονὴ δοκιμήν, ἡ δὲ δοκιμὴ ἐλπίδα·","poem":1}]},{"type":"verse","number":5,"content":[{"text":"ἡ δὲ ἐλπὶς οὐ καταισχύνει, ὅτι ἡ ἀγάπη τοῦ Θεοῦ ἐκκέχυται ἐν ταῖς καρδίαις ἡμῶν διὰ Πνεύματος Ἁγίου τοῦ δοθέντος ἡμῖν.","poem":1}]},{"type":"line_break"},{"type":"verse","number":6,"content":[{"noteId":70},{"text":"Ἔτι γὰρ Χριστός, ὄντων ἡμῶν ἀσθενῶν, κατὰ καιρὸν ὑπὲρ ἀσεβῶν ἀπέθανε.","poem":1}]},{"type":"verse","number":7,"content":[{"text":"Μόλις γὰρ ὑπὲρ δικαίου τις ἀποθανεῖται· ὑπὲρ γὰρ τοῦ ἀγαθοῦ τάχα τις καὶ τολμᾷ ἀποθανεῖν.","poem":1}]},{"type":"verse","number":8,"content":[{"text":"Συνίστησι δὲ τὴν ἑαυτοῦ ἀγάπην εἰς ἡμᾶς ὁ Θεός, ὅτι ἔτι ἁμαρτωλῶν ὄντων ἡμῶν Χριστὸς ὑπὲρ ἡμῶν ἀπέθανε.","poem":1}]},{"type":"verse","number":9,"content":[{"text":"Πολλῷ οὖν μᾶλλον, δικαιωθέντες νῦν ἐν τῷ αἵματι αὐτοῦ, σωθησόμεθα δι᾽ αὐτοῦ ἀπὸ τῆς ὀργῆς.","poem":1}]},{"type":"verse","number":10,"content":[{"text":"Εἰ γὰρ ἐχθροὶ ὄντες κατηλλάγημεν τῷ Θεῷ διὰ τοῦ θανάτου τοῦ υἱοῦ αὐτοῦ, πολλῷ μᾶλλον καταλλαγέντες σωθησόμεθα ἐν τῇ ζωῇ αὐτοῦ·","poem":1}]},{"type":"verse","number":11,"content":[{"text":"οὐ μόνον δέ, ἀλλὰ καὶ","poem":1},{"noteId":71},{"text":"καυχώμενοι ἐν τῷ Θεῷ διὰ τοῦ Κυρίου ἡμῶν Ἰησοῦ Χριστοῦ, δι᾽ οὗ νῦν τὴν καταλλαγὴν ἐλάβομεν.","poem":1}]},{"type":"line_break"},{"type":"verse","number":12,"content":[{"text":"Διὰ τοῦτο, ὥσπερ δι᾽ ἑνὸς ἀνθρώπου ἡ ἁμαρτία εἰς τὸν κόσμον εἰσῆλθε, καὶ διὰ τῆς ἁμαρτίας ὁ θάνατος, καὶ οὕτως εἰς πάντας ἀνθρώπους ὁ θάνατος διῆλθεν, ἐφ᾽ ᾧ πάντες ἥμαρτον—","poem":1}]},{"type":"verse","number":13,"content":[{"text":"ἄχρι γὰρ νόμου ἁμαρτία ἦν ἐν κόσμῳ· ἁμαρτία δὲ οὐκ","poem":1},{"noteId":72},{"text":"ἐλλογεῖται, μὴ ὄντος νόμου.","poem":1}]},{"type":"verse","number":14,"content":[{"noteId":73},{"text":"Ἀλλ᾽ ἐβασίλευσεν ὁ θάνατος ἀπὸ Ἀδὰμ μέχρι","poem":1},{"noteId":74},{"text":"Μωϋσέως καὶ ἐπὶ τοὺς μὴ ἁμαρτήσαντας ἐπὶ τῷ ὁμοιώματι τῆς παραβάσεως Ἀδάμ, ὅς ἐστι τύπος τοῦ μέλλοντος.","poem":1}]},{"type":"line_break"},{"type":"verse","number":15,"content":[{"text":"Ἀλλ᾽ οὐχ ὡς τὸ παράπτωμα, οὕτω καὶ τὸ χάρισμα. Εἰ γὰρ τῷ τοῦ ἑνὸς παραπτώματι οἱ πολλοὶ ἀπέθανον, πολλῷ μᾶλλον ἡ χάρις τοῦ Θεοῦ καὶ ἡ δωρεὰ ἐν χάριτι τῇ τοῦ ἑνὸς ἀνθρώπου Ἰησοῦ Χριστοῦ εἰς τοὺς πολλοὺς ἐπερίσσευσε.","poem":1}]},{"type":"verse","number":16,"content":[{"text":"Καὶ οὐχ ὡς δι᾽ ἑνὸς ἁμαρτήσαντος, τὸ δώρημα· τὸ μὲν γὰρ κρίμα ἐξ ἑνὸς εἰς κατάκριμα, τὸ δὲ χάρισμα ἐκ πολλῶν παραπτωμάτων εἰς δικαίωμα.","poem":1}]},{"type":"verse","number":17,"content":[{"text":"Εἰ γὰρ τῷ τοῦ ἑνὸς παραπτώματι ὁ θάνατος ἐβασίλευσε διὰ τοῦ ἑνός, πολλῷ μᾶλλον οἱ τὴν περισσείαν τῆς χάριτος καὶ τῆς δωρεᾶς τῆς δικαιοσύνης λαμβάνοντες ἐν ζωῇ βασιλεύσουσι διὰ τοῦ ἑνὸς Ἰησοῦ Χριστοῦ.","poem":1}]},{"type":"line_break"},{"type":"verse","number":18,"content":[{"text":"Ἄρα οὖν ὡς δι᾽ ἑνὸς παραπτώματος εἰς πάντας ἀνθρώπους εἰς κατάκριμα, οὕτω καὶ δι᾽ ἑνὸς δικαιώματος εἰς πάντας ἀνθρώπους εἰς δικαίωσιν ζωῆς.","poem":1}]},{"type":"verse","number":19,"content":[{"text":"Ὥσπερ γὰρ διὰ τῆς παρακοῆς τοῦ ἑνὸς ἀνθρώπου ἁμαρτωλοὶ κατεστάθησαν οἱ πολλοί, οὕτω καὶ διὰ τῆς ὑπακοῆς τοῦ ἑνὸς δίκαιοι κατασταθήσονται οἱ πολλοί.","poem":1}]},{"type":"verse","number":20,"content":[{"text":"Νόμος δὲ παρεισῆλθεν, ἵνα πλεονάσῃ τὸ παράπτωμα· οὗ δὲ ἐπλεόνασεν ἡ ἁμαρτία, ὑπερεπερίσσευσεν ἡ χάρις·","poem":1}]},{"type":"verse","number":21,"content":[{"text":"ἵνα ὥσπερ ἐβασίλευσεν ἡ ἁμαρτία ἐν τῷ θανάτῳ, οὕτω καὶ ἡ χάρις βασιλεύσῃ διὰ δικαιοσύνης εἰς ζωὴν αἰώνιον, διὰ Ἰησοῦ Χριστοῦ τοῦ Κυρίου ἡμῶν.","poem":1}]}],"footnotes":[{"noteId":69,"text":"εχομεν 56.1% ¦ εχωμεν BYZ PCK TH WH 42.9%","reference":{"chapter":5,"verse":1}},{"noteId":70,"text":"ετι γαρ χριστος οντων ημων ασθενων ¦ ετι γαρ χριστος οντων ημων ασθενων ετι NA SBL TH ¦ ειγε χριστος οντων ημων ασθενων ετι WH","reference":{"chapter":5,"verse":6}},{"noteId":71,"text":"καυχωμενοι ¦ καυχωμεθα PCK","reference":{"chapter":5,"verse":11}},{"noteId":72,"text":"ελλογειται ¦ ελλογαται WH","reference":{"chapter":5,"verse":13}},{"noteId":73,"text":"αλλ ¦ αλλα NA 27 SBL WH","reference":{"chapter":5,"verse":14}},{"noteId":74,"text":"μωυσεως ¦ μωσεως BYZ TR ¦ μωυσεος PCK","reference":{"chapter":5,"verse":14}}]}}