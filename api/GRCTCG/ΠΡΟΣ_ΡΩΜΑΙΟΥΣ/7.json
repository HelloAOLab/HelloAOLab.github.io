{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json","textDirection":"ltr"},"book":{"id":"ROM","name":"ΠΡΟΣ ΡΩΜΑΙΟΥΣ","commonName":"ΠΡΟΣ ΡΩΜΑΙΟΥΣ","title":"ΠΡΟΣ ΡΩΜΑΙΟΥΣ","firstChapterApiLink":"/api/GRCTCG/ΠΡΟΣ_ΡΩΜΑΙΟΥΣ/1.json","lastChapterApiLink":"/api/GRCTCG/ΠΡΟΣ_ΡΩΜΑΙΟΥΣ/16.json","numberOfChapters":16},"nextChapterApiLink":"/api/GRCTCG/ΠΡΟΣ_ΡΩΜΑΙΟΥΣ/8.json","previousChapterApiLink":"/api/GRCTCG/ΠΡΟΣ_ΡΩΜΑΙΟΥΣ/6.json","chapter":{"number":7,"content":[{"type":"line_break"},{"type":"verse","number":1,"content":[{"text":"Ἢ ἀγνοεῖτε, ἀδελφοί—γινώσκουσι γὰρ νόμον λαλῶ—ὅτι ὁ νόμος κυριεύει τοῦ ἀνθρώπου ἐφ᾽ ὅσον χρόνον ζῇ;","poem":1}]},{"type":"verse","number":2,"content":[{"text":"Ἡ γὰρ ὕπανδρος γυνὴ τῷ ζῶντι ἀνδρὶ δέδεται νόμῳ· ἐὰν δὲ ἀποθάνῃ ὁ ἀνήρ, κατήργηται ἀπὸ τοῦ νόμου τοῦ ἀνδρός.","poem":1}]},{"type":"verse","number":3,"content":[{"text":"Ἄρα οὖν ζῶντος τοῦ ἀνδρὸς μοιχαλὶς χρηματίσει, ἐὰν γένηται ἀνδρὶ ἑτέρῳ· ἐὰν δὲ ἀποθάνῃ ὁ ἀνήρ, ἐλευθέρα ἐστὶν ἀπὸ τοῦ νόμου, τοῦ μὴ εἶναι αὐτὴν μοιχαλίδα, γενομένην ἀνδρὶ ἑτέρῳ.","poem":1}]},{"type":"line_break"},{"type":"verse","number":4,"content":[{"text":"Ὥστε, ἀδελφοί μου, καὶ ὑμεῖς ἐθανατώθητε τῷ νόμῳ διὰ τοῦ σώματος τοῦ Χριστοῦ, εἰς τὸ γενέσθαι ὑμᾶς ἑτέρῳ, τῷ ἐκ νεκρῶν ἐγερθέντι, ἵνα καρποφορήσωμεν τῷ Θεῷ.","poem":1}]},{"type":"verse","number":5,"content":[{"text":"Ὅτε γὰρ ἦμεν ἐν τῇ σαρκί, τὰ παθήματα τῶν ἁμαρτιῶν τὰ διὰ τοῦ νόμου ἐνηργεῖτο ἐν τοῖς μέλεσιν ἡμῶν εἰς τὸ καρποφορῆσαι τῷ θανάτῳ.","poem":1}]},{"type":"verse","number":6,"content":[{"text":"Νυνὶ δὲ κατηργήθημεν ἀπὸ τοῦ νόμου,","poem":1},{"noteId":84},{"text":"ἀποθανόντες ἐν ᾧ κατειχόμεθα, ὥστε δουλεύειν ἡμᾶς ἐν καινότητι πνεύματος, καὶ οὐ παλαιότητι γράμματος.","poem":1}]},{"type":"line_break"},{"type":"verse","number":7,"content":[{"text":"Τί οὖν ἐροῦμεν; Ὁ νόμος ἁμαρτία; Μὴ γένοιτο· ἀλλὰ τὴν ἁμαρτίαν οὐκ ἔγνων, εἰ μὴ διὰ νόμου· τήν τε γὰρ ἐπιθυμίαν οὐκ ᾔδειν, εἰ μὴ ὁ νόμος ἔλεγεν, Οὐκ ἐπιθυμήσεις·","poem":1}]},{"type":"verse","number":8,"content":[{"text":"ἀφορμὴν δὲ λαβοῦσα ἡ ἁμαρτία διὰ τῆς ἐντολῆς κατειργάσατο ἐν ἐμοὶ πᾶσαν ἐπιθυμίαν· χωρὶς γὰρ νόμου ἁμαρτία νεκρά.","poem":1}]},{"type":"verse","number":9,"content":[{"text":"Ἐγὼ δὲ ἔζων χωρὶς νόμου ποτέ· ἐλθούσης δὲ τῆς ἐντολῆς, ἡ ἁμαρτία ἀνέζησεν, ἐγὼ δὲ ἀπέθανον·","poem":1}]},{"type":"verse","number":10,"content":[{"text":"καὶ εὑρέθη μοι ἡ ἐντολὴ ἡ εἰς ζωήν, αὕτη εἰς θάνατον·","poem":1}]},{"type":"verse","number":11,"content":[{"text":"ἡ γὰρ ἁμαρτία ἀφορμὴν λαβοῦσα διὰ τῆς ἐντολῆς ἐξηπάτησέ με, καὶ","poem":1},{"noteId":85},{"text":"δι᾽ αὐτῆς ἀπέκτεινεν.","poem":1}]},{"type":"verse","number":12,"content":[{"text":"Ὥστε ὁ μὲν νόμος ἅγιος, καὶ ἡ ἐντολὴ ἁγία καὶ δικαία καὶ ἀγαθή.","poem":1}]},{"type":"line_break"},{"type":"verse","number":13,"content":[{"text":"Τὸ οὖν ἀγαθὸν ἐμοὶ","poem":1},{"noteId":86},{"text":"γέγονε θάνατος; Μὴ γένοιτο.","poem":1},{"noteId":87},{"text":"Ἀλλὰ ἡ ἁμαρτία, ἵνα φανῇ ἁμαρτία, διὰ τοῦ ἀγαθοῦ μοι κατεργαζομένη θάνατον—ἵνα γένηται καθ᾽ ὑπερβολὴν ἁμαρτωλὸς ἡ ἁμαρτία διὰ τῆς ἐντολῆς.","poem":1}]},{"type":"verse","number":14,"content":[{"text":"Οἴδαμεν γὰρ ὅτι ὁ νόμος πνευματικός ἐστιν· ἐγὼ δὲ","poem":1},{"noteId":88},{"text":"σαρκικός εἰμι, πεπραμένος ὑπὸ τὴν ἁμαρτίαν.","poem":1}]},{"type":"verse","number":15,"content":[{"text":"Ὃ γὰρ κατεργάζομαι, οὐ γινώσκω· οὐ γὰρ ὃ θέλω, τοῦτο πράσσω· ἀλλ᾽ ὃ","poem":1},{"noteId":89},{"text":"μισῶ, τοῦτο ποιῶ.","poem":1}]},{"type":"verse","number":16,"content":[{"text":"Εἰ δὲ ὃ οὐ θέλω, τοῦτο ποιῶ,","poem":1},{"noteId":90},{"text":"σύμφημι τῷ νόμῳ ὅτι καλός.","poem":1}]},{"type":"verse","number":17,"content":[{"text":"Νυνὶ δὲ οὐκέτι ἐγὼ κατεργάζομαι αὐτό,","poem":1},{"noteId":91},{"text":"ἀλλ᾽ ἡ","poem":1},{"noteId":92},{"text":"οἰκοῦσα ἐν ἐμοὶ ἁμαρτία.","poem":1}]},{"type":"verse","number":18,"content":[{"text":"Οἶδα γὰρ ὅτι οὐκ οἰκεῖ ἐν ἐμοί, τοῦτ᾽ ἔστιν ἐν τῇ σαρκί μου, ἀγαθόν· τὸ γὰρ θέλειν παράκειταί μοι, τὸ δὲ κατεργάζεσθαι τὸ καλὸν","poem":1},{"noteId":93},{"text":"οὐχ εὑρίσκω.","poem":1}]},{"type":"verse","number":19,"content":[{"text":"Οὐ γὰρ ὃ θέλω, ποιῶ ἀγαθόν·","poem":1},{"noteId":94},{"text":"ἀλλ᾽ ὃ οὐ θέλω κακόν, τοῦτο πράσσω.","poem":1}]},{"type":"verse","number":20,"content":[{"text":"Εἰ δὲ ὃ οὐ θέλω","poem":1},{"noteId":95},{"text":"ἐγώ, τοῦτο ποιῶ, οὐκέτι ἐγὼ κατεργάζομαι αὐτό,","poem":1},{"noteId":96},{"text":"ἀλλ᾽ ἡ οἰκοῦσα ἐν ἐμοὶ ἁμαρτία.","poem":1}]},{"type":"line_break"},{"type":"verse","number":21,"content":[{"text":"Εὑρίσκω ἄρα τὸν νόμον τῷ θέλοντι ἐμοὶ ποιεῖν τὸ καλόν, ὅτι ἐμοὶ τὸ κακὸν παράκειται.","poem":1}]},{"type":"verse","number":22,"content":[{"text":"Συνήδομαι γὰρ τῷ νόμῳ τοῦ Θεοῦ κατὰ τὸν ἔσω ἄνθρωπον·","poem":1}]},{"type":"verse","number":23,"content":[{"text":"βλέπω δὲ ἕτερον νόμον ἐν τοῖς μέλεσί μου ἀντιστρατευόμενον τῷ νόμῳ τοῦ νοός μου, καὶ αἰχμαλωτίζοντά με","poem":1},{"noteId":97},{"text":"τῷ νόμῳ τῆς ἁμαρτίας τῷ ὄντι ἐν τοῖς μέλεσί μου.","poem":1}]},{"type":"verse","number":24,"content":[{"text":"Ταλαίπωρος ἐγὼ ἄνθρωπος· τίς με ῥύσεται ἐκ τοῦ σώματος τοῦ θανάτου τούτου;","poem":1}]},{"type":"verse","number":25,"content":[{"noteId":98},{"text":"Εὐχαριστῶ τῷ Θεῷ διὰ Ἰησοῦ Χριστοῦ τοῦ Κυρίου ἡμῶν. Ἄρα οὖν αὐτὸς ἐγὼ τῷ μὲν νοῒ δουλεύω νόμῳ Θεοῦ, τῇ δὲ σαρκὶ νόμῳ ἁμαρτίας.","poem":1}]}],"footnotes":[{"noteId":84,"text":"αποθανοντες ¦ αποθανοντος SCR","reference":{"chapter":7,"verse":6}},{"noteId":85,"text":"δι ¦ δια ANT","reference":{"chapter":7,"verse":11}},{"noteId":86,"text":"γεγονε ¦ εγενετο CT","reference":{"chapter":7,"verse":13}},{"noteId":87,"text":"αλλα ¦ αλλ NA 28","reference":{"chapter":7,"verse":13}},{"noteId":88,"text":"σαρκικος ¦ σαρκινος CT","reference":{"chapter":7,"verse":14}},{"noteId":89,"text":"μισω ¦ μεισω TH","reference":{"chapter":7,"verse":15}},{"noteId":90,"text":"συμφημι ¦ συνφημι WH","reference":{"chapter":7,"verse":16}},{"noteId":91,"text":"αλλ ¦ αλλα NA 27 SBL WH","reference":{"chapter":7,"verse":17}},{"noteId":92,"text":"οικουσα ¦ ενοικουσα WH","reference":{"chapter":7,"verse":17}},{"noteId":93,"text":"ουχ ευρισκω 91.8% ¦ ου CT 2.3%","reference":{"chapter":7,"verse":18}},{"noteId":94,"text":"αλλ ¦ αλλα NA 27 SBL WH","reference":{"chapter":7,"verse":19}},{"noteId":95,"text":"εγω ¦ — SBL TH WH","reference":{"chapter":7,"verse":20}},{"noteId":96,"text":"αλλ ¦ αλλα NA 27 SBL WH","reference":{"chapter":7,"verse":20}},{"noteId":97,"text":"τω ¦ εν τω ANT BYZ CT HF","reference":{"chapter":7,"verse":23}},{"noteId":98,"text":"ευχαριστω ¦ χαρις δε NA WH ¦ χαρις SBL","reference":{"chapter":7,"verse":25}}]}}