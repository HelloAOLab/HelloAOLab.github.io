{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json"},"book":{"id":"PHP","name":"ΠΡΟΣ ΦΙΛΙΠΠΗΣΙΟΥΣ","commonName":"ΠΡΟΣ ΦΙΛΙΠΠΗΣΙΟΥΣ","title":"ΠΡΟΣ ΦΙΛΙΠΠΗΣΙΟΥΣ","firstChapterApiLink":"/api/GRCTCG/ΠΡΟΣ_ΦΙΛΙΠΠΗΣΙΟΥΣ/1.json","lastChapterApiLink":"/api/GRCTCG/ΠΡΟΣ_ΦΙΛΙΠΠΗΣΙΟΥΣ/4.json","numberOfChapters":4},"nextChapterApiLink":"/api/GRCTCG/ΠΡΟΣ_ΦΙΛΙΠΠΗΣΙΟΥΣ/3.json","previousChapterApiLink":"/api/GRCTCG/ΠΡΟΣ_ΦΙΛΙΠΠΗΣΙΟΥΣ/1.json","chapter":{"number":2,"content":[{"type":"line_break"},{"type":"verse","number":1,"content":["Εἴ τις οὖν παράκλησις ἐν Χριστῷ, εἴ τι παραμύθιον ἀγάπης, εἴ τις κοινωνία πνεύματος, εἴ",{"noteId":22},"τις σπλάγχνα καὶ",{"noteId":23},"οἰκτιρμοί,"]},{"type":"verse","number":2,"content":["πληρώσατέ μου τὴν χαράν, ἵνα τὸ αὐτὸ φρονῆτε, τὴν αὐτὴν ἀγάπην ἔχοντες,",{"noteId":24},"σύμψυχοι, τὸ ἓν φρονοῦντες·"]},{"type":"verse","number":3,"content":["μηδὲν",{"noteId":25},"κατὰ ἐριθείαν ἢ κενοδοξίαν, ἀλλὰ τῇ ταπεινοφροσύνῃ ἀλλήλους ἡγούμενοι ὑπερέχοντας ἑαυτῶν·"]},{"type":"verse","number":4,"content":["μὴ τὰ ἑαυτῶν",{"noteId":26},"ἕκαστος",{"noteId":27},"σκοπεῖτε, ἀλλὰ καὶ",{"noteId":28},"τὰ ἑτέρων",{"noteId":29},"ἕκαστος."]},{"type":"verse","number":5,"content":["Τοῦτο",{"noteId":30},"γὰρ φρονείσθω ἐν ὑμῖν ὃ καὶ ἐν Χριστῷ Ἰησοῦ·"]},{"type":"verse","number":6,"content":["ὃς ἐν μορφῇ Θεοῦ ὑπάρχων, οὐχ ἁρπαγμὸν ἡγήσατο τὸ εἶναι ἶσα Θεῷ,"]},{"type":"verse","number":7,"content":[{"noteId":31},"ἀλλ᾽ ἑαυτὸν ἐκένωσε, μορφὴν δούλου λαβών, ἐν ὁμοιώματι ἀνθρώπων γενόμενος·"]},{"type":"verse","number":8,"content":["καὶ σχήματι εὑρεθεὶς ὡς ἄνθρωπος, ἐταπείνωσεν ἑαυτόν, γενόμενος ὑπήκοος μέχρι θανάτου, θανάτου δὲ σταυροῦ."]},{"type":"verse","number":9,"content":["Διὸ καὶ ὁ Θεὸς αὐτὸν ὑπερύψωσε, καὶ ἐχαρίσατο αὐτῷ",{"noteId":32},"ὄνομα τὸ ὑπὲρ πᾶν ὄνομα·"]},{"type":"verse","number":10,"content":["ἵνα ἐν τῷ ὀνόματι Ἰησοῦ πᾶν γόνυ κάμψῃ ἐπουρανίων καὶ ἐπιγείων καὶ καταχθονίων,"]},{"type":"verse","number":11,"content":["καὶ πᾶσα γλῶσσα ἐξομολογήσηται ὅτι Κύριος Ἰησοῦς Χριστός, εἰς δόξαν Θεοῦ πατρός."]},{"type":"line_break"},{"type":"verse","number":12,"content":["Ὥστε, ἀγαπητοί μου, καθὼς πάντοτε ὑπηκούσατε, μὴ ὡς ἐν τῇ παρουσίᾳ μου μόνον, ἀλλὰ νῦν πολλῷ μᾶλλον ἐν τῇ ἀπουσίᾳ μου, μετὰ φόβου καὶ τρόμου τὴν ἑαυτῶν σωτηρίαν κατεργάζεσθε·"]},{"type":"verse","number":13,"content":[{"noteId":33},"ὁ Θεὸς γάρ ἐστιν ὁ ἐνεργῶν ἐν ὑμῖν καὶ τὸ θέλειν καὶ τὸ ἐνεργεῖν ὑπὲρ τῆς εὐδοκίας."]},{"type":"line_break"},{"type":"verse","number":14,"content":["Πάντα ποιεῖτε χωρὶς γογγυσμῶν καὶ διαλογισμῶν,"]},{"type":"verse","number":15,"content":["ἵνα γένησθε ἄμεμπτοι καὶ ἀκέραιοι, τέκνα Θεοῦ",{"noteId":34},"ἀμώμητα ἐν μέσῳ γενεᾶς σκολιᾶς καὶ διεστραμμένης, ἐν οἷς φαίνεσθε ὡς φωστῆρες ἐν κόσμῳ,"]},{"type":"verse","number":16,"content":["λόγον ζωῆς ἐπέχοντες, εἰς καύχημα ἐμοὶ εἰς ἡμέραν Χριστοῦ, ὅτι οὐκ εἰς κενὸν ἔδραμον, οὐδὲ εἰς κενὸν ἐκοπίασα."]},{"type":"verse","number":17,"content":[{"noteId":35},"Ἀλλ᾽ εἰ καὶ σπένδομαι ἐπὶ τῇ θυσίᾳ καὶ λειτουργίᾳ τῆς πίστεως ὑμῶν, χαίρω καὶ",{"noteId":36},"συγχαίρω πᾶσιν ὑμῖν·"]},{"type":"verse","number":18,"content":["τὸ",{"noteId":37},"δ᾽ αὐτὸ καὶ ὑμεῖς χαίρετε καὶ",{"noteId":38},"συγχαίρετέ μοι."]},{"type":"line_break"},{"type":"verse","number":19,"content":["Ἐλπίζω δὲ ἐν Κυρίῳ Ἰησοῦ, Τιμόθεον ταχέως πέμψαι ὑμῖν, ἵνα κἀγὼ εὐψυχῶ, γνοὺς τὰ περὶ ὑμῶν."]},{"type":"verse","number":20,"content":["Οὐδένα γὰρ ἔχω ἰσόψυχον, ὅστις γνησίως τὰ περὶ ὑμῶν μεριμνήσει."]},{"type":"verse","number":21,"content":["Οἱ πάντες γὰρ τὰ ἑαυτῶν ζητοῦσιν, οὐ τὰ",{"noteId":39},"Χριστοῦ Ἰησοῦ."]},{"type":"verse","number":22,"content":["Τὴν δὲ δοκιμὴν αὐτοῦ",{"noteId":40},"γινώσκετε, ὅτι ὡς πατρὶ τέκνον, σὺν ἐμοὶ ἐδούλευσεν εἰς τὸ εὐαγγέλιον."]},{"type":"verse","number":23,"content":["Τοῦτον μὲν οὖν ἐλπίζω πέμψαι, ὡς ἂν",{"noteId":41},"ἀπίδω τὰ περὶ ἐμέ, ἐξαυτῆς·"]},{"type":"verse","number":24,"content":["πέποιθα δὲ ἐν Κυρίῳ, ὅτι καὶ αὐτὸς ταχέως ἐλεύσομαι."]},{"type":"line_break"},{"type":"verse","number":25,"content":["Ἀναγκαῖον δὲ ἡγησάμην Ἐπαφρόδιτον τὸν ἀδελφὸν καὶ συνεργὸν καὶ",{"noteId":42},"συστρατιώτην μου, ὑμῶν δὲ ἀπόστολον, καὶ λειτουργὸν τῆς χρείας μου, πέμψαι πρὸς ὑμᾶς·"]},{"type":"verse","number":26,"content":["ἐπειδὴ ἐπιποθῶν ἦν πάντας",{"noteId":43},"ὑμᾶς, καὶ ἀδημονῶν, διότι ἠκούσατε ὅτι ἠσθένησε·"]},{"type":"verse","number":27,"content":["καὶ γὰρ ἠσθένησε παραπλήσιον",{"noteId":44},"θανάτῳ,",{"noteId":45},"ἀλλὰ ὁ Θεὸς",{"noteId":46},"αὐτὸν ἠλέησεν, οὐκ αὐτὸν δὲ μόνον, ἀλλὰ καὶ ἐμέ, ἵνα μὴ λύπην ἐπὶ",{"noteId":47},"λύπην σχῶ."]},{"type":"verse","number":28,"content":["Σπουδαιοτέρως οὖν ἔπεμψα αὐτόν, ἵνα, ἰδόντες αὐτὸν πάλιν, χαρῆτε, κἀγὼ ἀλυπότερος ὦ."]},{"type":"verse","number":29,"content":["Προσδέχεσθε οὖν αὐτὸν ἐν Κυρίῳ μετὰ πάσης χαρᾶς, καὶ τοὺς τοιούτους ἐντίμους ἔχετε·"]},{"type":"verse","number":30,"content":["ὅτι διὰ τὸ ἔργον",{"noteId":48},"τοῦ Χριστοῦ μέχρι θανάτου ἤγγισε,",{"noteId":49},"παραβουλευσάμενος τῇ ψυχῇ, ἵνα",{"noteId":50},"ἀναπληρώσῃ τὸ ὑμῶν ὑστέρημα τῆς πρός με λειτουργίας."]}],"footnotes":[{"noteId":22,"text":"τις ¦ τι PCK ¦ τινα TR","reference":{"chapter":2,"verse":1}},{"noteId":23,"text":"οικτιρμοι ¦ οικτειρμοι TH","reference":{"chapter":2,"verse":1}},{"noteId":24,"text":"συμψυχοι ¦ συνψυχοι TH WH","reference":{"chapter":2,"verse":2}},{"noteId":25,"text":"κατα εριθειαν η ¦ κατ εριθειαν μηδε κατα NA SBL TH ¦ κατ εριθιαν μηδε κατα WH","reference":{"chapter":2,"verse":3}},{"noteId":26,"text":"εκαστος ¦ εκαστοι SBL WH","reference":{"chapter":2,"verse":4}},{"noteId":27,"text":"σκοπειτε ¦ σκοπουντες CT","reference":{"chapter":2,"verse":4}},{"noteId":28,"text":"τα ¦ το PCK","reference":{"chapter":2,"verse":4}},{"noteId":29,"text":"εκαστος ¦ εκαστοι CT","reference":{"chapter":2,"verse":4}},{"noteId":30,"text":"γαρ φρονεισθω ¦ φρονειτε CT","reference":{"chapter":2,"verse":5}},{"noteId":31,"text":"αλλ ¦ αλλα NA 27 SBL TH WH","reference":{"chapter":2,"verse":7}},{"noteId":32,"text":"ονομα ¦ το ονομα CT","reference":{"chapter":2,"verse":9}},{"noteId":33,"text":"ο ¦ — CT","reference":{"chapter":2,"verse":13}},{"noteId":34,"text":"αμωμητα εν μεσω ¦ αμωμα μεσον CT","reference":{"chapter":2,"verse":15}},{"noteId":35,"text":"αλλ ¦ αλλα NA 27 SBL WH","reference":{"chapter":2,"verse":17}},{"noteId":36,"text":"συγχαιρω ¦ συνχαιρω TH WH","reference":{"chapter":2,"verse":17}},{"noteId":37,"text":"δ ¦ δε CT","reference":{"chapter":2,"verse":18}},{"noteId":38,"text":"συγχαιρετε ¦ συνχαιρετε TH WH","reference":{"chapter":2,"verse":18}},{"noteId":39,"text":"χριστου ιησου ¦ του χριστου ιησου TR ¦ ιησου χριστου NA SBL TH","reference":{"chapter":2,"verse":21}},{"noteId":40,"text":"γινωσκετε ¦ γεινωσκετε TH","reference":{"chapter":2,"verse":22}},{"noteId":41,"text":"απιδω ¦ αφιδω CT","reference":{"chapter":2,"verse":23}},{"noteId":42,"text":"συστρατιωτην ¦ συνστρατιωτην TH WH","reference":{"chapter":2,"verse":25}},{"noteId":43,"text":"υμας ¦ υμας ιδειν WH","reference":{"chapter":2,"verse":26}},{"noteId":44,"text":"θανατω ¦ θανατου ANT WH","reference":{"chapter":2,"verse":27}},{"noteId":45,"text":"αλλα ¦ αλλ ANT HF NA 28 PCK TR","reference":{"chapter":2,"verse":27}},{"noteId":46,"text":"αυτον ηλεησεν ¦ ηλεησεν αυτον CT","reference":{"chapter":2,"verse":27}},{"noteId":47,"text":"λυπην ¦ λυπη TR","reference":{"chapter":2,"verse":27}},{"noteId":48,"text":"του χριστου ¦ χριστου NA SBL TH ¦ κυριου WH","reference":{"chapter":2,"verse":30}},{"noteId":49,"text":"παραβουλευσαμενος ¦ παραβολευσαμενος CT","reference":{"chapter":2,"verse":30}},{"noteId":50,"text":"αναπληρωση ¦ πληρωση PCK","reference":{"chapter":2,"verse":30}}]}}