{"translation":{"id":"GRCTCG","language":"grc","name":"Η Καινή Διαθήκη","englishName":"Text-Critical Greek New Testament","licenseUrl":"https://ebible.org/Scriptures/details.php?id=grctcgnt","website":"https://ebible.org/Scriptures/details.php?id=grctcgnt","shortName":"TCG","availableFormats":["json"],"listOfBooksApiLink":"/api/GRCTCG/books.json"},"book":{"id":"JAS","name":"ΙΑΚΩΒΟΥ","commonName":"ΙΑΚΩΒΟΥ","title":"ΙΑΚΩΒΟΥ","firstChapterApiLink":"/api/GRCTCG/ΙΑΚΩΒΟΥ/1.json","lastChapterApiLink":"/api/GRCTCG/ΙΑΚΩΒΟΥ/5.json","numberOfChapters":5},"nextChapterApiLink":"/api/GRCTCG/ΙΑΚΩΒΟΥ/2.json","previousChapterApiLink":"/api/GRCTCG/ΠΡΟΣ_ΕΒΡΑΙΟΥΣ/13.json","chapter":{"number":1,"content":[{"type":"line_break"},{"type":"verse","number":1,"content":["Ἰάκωβος, Θεοῦ καὶ Κυρίου Ἰησοῦ Χριστοῦ δοῦλος, ταῖς δώδεκα φυλαῖς ταῖς ἐν τῇ διασπορᾷ, χαίρειν."]},{"type":"line_break"},{"type":"verse","number":2,"content":["Πᾶσαν χαρὰν ἡγήσασθε, ἀδελφοί μου, ὅταν πειρασμοῖς περιπέσητε ποικίλοις,"]},{"type":"verse","number":3,"content":["γινώσκοντες ὅτι τὸ δοκίμιον ὑμῶν τῆς πίστεως κατεργάζεται ὑπομονήν·"]},{"type":"verse","number":4,"content":["ἡ δὲ ὑπομονὴ ἔργον τέλειον ἐχέτω, ἵνα ἦτε τέλειοι καὶ ὁλόκληροι, ἐν μηδενὶ λειπόμενοι."]},{"type":"verse","number":5,"content":["Εἰ δέ τις ὑμῶν λείπεται σοφίας, αἰτείτω παρὰ τοῦ διδόντος Θεοῦ πᾶσιν ἁπλῶς, καὶ",{"noteId":0},"οὐκ ὀνειδίζοντος, καὶ δοθήσεται αὐτῷ."]},{"type":"verse","number":6,"content":["Αἰτείτω δὲ ἐν πίστει, μηδὲν διακρινόμενος· ὁ γὰρ διακρινόμενος ἔοικε κλύδωνι θαλάσσης ἀνεμιζομένῳ καὶ ῥιπιζομένῳ."]},{"type":"verse","number":7,"content":["Μὴ γὰρ οἰέσθω ὁ ἄνθρωπος ἐκεῖνος ὅτι",{"noteId":1},"λήψεταί τι παρὰ τοῦ Κυρίου."]},{"type":"verse","number":8,"content":["Ἀνὴρ δίψυχος, ἀκατάστατος ἐν πάσαις ταῖς ὁδοῖς αὐτοῦ."]},{"type":"line_break"},{"type":"verse","number":9,"content":["Καυχάσθω δὲ ὁ ἀδελφὸς ὁ ταπεινὸς ἐν τῷ ὕψει αὐτοῦ·"]},{"type":"verse","number":10,"content":["ὁ δὲ πλούσιος ἐν τῇ ταπεινώσει αὐτοῦ· ὅτι ὡς ἄνθος χόρτου παρελεύσεται."]},{"type":"verse","number":11,"content":["Ἀνέτειλε γὰρ ὁ ἥλιος σὺν τῷ καύσωνι, καὶ ἐξήρανε τὸν χόρτον, καὶ τὸ ἄνθος αὐτοῦ ἐξέπεσε, καὶ ἡ εὐπρέπεια τοῦ προσώπου αὐτοῦ ἀπώλετο· οὕτω καὶ ὁ πλούσιος ἐν ταῖς πορείαις αὐτοῦ μαρανθήσεται."]},{"type":"line_break"},{"type":"verse","number":12,"content":["Μακάριος ἀνὴρ ὃς ὑπομένει πειρασμόν· ὅτι δόκιμος γενόμενος",{"noteId":2},"λήψεται τὸν στέφανον τῆς ζωῆς, ὃν ἐπηγγείλατο",{"noteId":3},"ὁ Κύριος τοῖς ἀγαπῶσιν αὐτόν."]},{"type":"verse","number":13,"content":["Μηδεὶς πειραζόμενος λεγέτω ὅτι Ἀπὸ",{"noteId":4},"Θεοῦ πειράζομαι· ὁ γὰρ Θεὸς ἀπείραστός ἐστι κακῶν, πειράζει δὲ αὐτὸς οὐδένα·"]},{"type":"verse","number":14,"content":["ἕκαστος δὲ πειράζεται, ὑπὸ τῆς ἰδίας ἐπιθυμίας ἐξελκόμενος καὶ δελεαζόμενος."]},{"type":"verse","number":15,"content":["Εἶτα ἡ ἐπιθυμία συλλαβοῦσα τίκτει ἁμαρτίαν· ἡ δὲ ἁμαρτία ἀποτελεσθεῖσα ἀποκύει θάνατον."]},{"type":"line_break"},{"type":"verse","number":16,"content":["Μὴ πλανᾶσθε, ἀδελφοί μου ἀγαπητοί."]},{"type":"verse","number":17,"content":["Πᾶσα δόσις ἀγαθὴ καὶ πᾶν δώρημα τέλειον ἄνωθέν ἐστι, καταβαῖνον ἀπὸ τοῦ πατρὸς τῶν φώτων, παρ᾽ ᾧ οὐκ ἔνι παραλλαγή, ἢ τροπῆς ἀποσκίασμα."]},{"type":"verse","number":18,"content":["Βουληθεὶς ἀπεκύησεν ἡμᾶς λόγῳ ἀληθείας, εἰς τὸ εἶναι ἡμᾶς ἀπαρχήν τινα τῶν αὐτοῦ κτισμάτων."]},{"type":"line_break"},{"type":"verse","number":19,"content":[{"noteId":5},"Ὥστε, ἀδελφοί μου ἀγαπητοί, ἔστω πᾶς ἄνθρωπος ταχὺς εἰς τὸ ἀκοῦσαι, βραδὺς εἰς τὸ λαλῆσαι, βραδὺς εἰς ὀργήν·"]},{"type":"verse","number":20,"content":["ὀργὴ γὰρ ἀνδρὸς δικαιοσύνην Θεοῦ",{"noteId":6},"οὐ κατεργάζεται."]},{"type":"verse","number":21,"content":["Διὸ ἀποθέμενοι πᾶσαν ῥυπαρίαν καὶ περισσείαν κακίας, ἐν πρᾳΰτητι δέξασθε τὸν ἔμφυτον λόγον, τὸν δυνάμενον σῶσαι τὰς ψυχὰς ὑμῶν."]},{"type":"line_break"},{"type":"verse","number":22,"content":["Γίνεσθε δὲ ποιηταὶ λόγου, καὶ μὴ",{"noteId":7},"μόνον ἀκροαταί, παραλογιζόμενοι ἑαυτούς."]},{"type":"verse","number":23,"content":["Ὅτι εἴ τις ἀκροατὴς",{"noteId":8},"λόγου ἐστὶ καὶ οὐ ποιητής, οὗτος ἔοικεν ἀνδρὶ κατανοοῦντι τὸ πρόσωπον τῆς γενέσεως αὐτοῦ ἐν ἐσόπτρῳ·"]},{"type":"verse","number":24,"content":["κατενόησε γὰρ ἑαυτὸν καὶ ἀπελήλυθε, καὶ εὐθέως ἐπελάθετο ὁποῖος ἦν."]},{"type":"verse","number":25,"content":["Ὁ δὲ παρακύψας εἰς νόμον τέλειον τὸν τῆς ἐλευθερίας καὶ παραμείνας,",{"noteId":9},"οὗτος οὐκ ἀκροατὴς ἐπιλησμονῆς γενόμενος ἀλλὰ ποιητὴς ἔργου, οὗτος μακάριος ἐν τῇ ποιήσει αὐτοῦ ἔσται."]},{"type":"line_break"},{"type":"verse","number":26,"content":["Εἴ τις δοκεῖ θρῆσκος εἶναι",{"noteId":10},"ἐν ὑμῖν, μὴ χαλιναγωγῶν γλῶσσαν",{"noteId":11},"αὐτοῦ,",{"noteId":12},"ἀλλὰ ἀπατῶν καρδίαν",{"noteId":13},"αὐτοῦ, τούτου μάταιος ἡ θρησκεία."]},{"type":"verse","number":27,"content":["Θρησκεία καθαρὰ καὶ ἀμίαντος παρὰ",{"noteId":14},"Θεῷ καὶ πατρὶ αὕτη ἐστίν, ἐπισκέπτεσθαι ὀρφανοὺς καὶ χήρας ἐν τῇ θλίψει αὐτῶν, ἄσπιλον ἑαυτὸν τηρεῖν ἀπὸ τοῦ κόσμου."]}],"footnotes":[{"noteId":0,"text":"ουκ 69.9% ¦ μη CT TR 29.9%","reference":{"chapter":1,"verse":5}},{"noteId":1,"text":"ληψεται ¦ λημψεται CT","reference":{"chapter":1,"verse":7}},{"noteId":2,"text":"ληψεται ¦ λημψεται CT","reference":{"chapter":1,"verse":12}},{"noteId":3,"text":"ο κυριος 89.1% ¦ — CT 2%","reference":{"chapter":1,"verse":12}},{"noteId":4,"text":"θεου ¦ του θεου TR","reference":{"chapter":1,"verse":13}},{"noteId":5,"text":"ωστε αδελφοι μου αγαπητοι εστω ¦ ιστε αδελφοι μου αγαπητοι εστω δε CT","reference":{"chapter":1,"verse":19}},{"noteId":6,"text":"ου κατεργαζεται 82.1% ¦ ουκ εργαζεται NA 27 SBL TH WH 16.7%","reference":{"chapter":1,"verse":20}},{"noteId":7,"text":"μονον ακροαται 93.8% ¦ ακροαται μονον ECM* SBL WH 4.6%","reference":{"chapter":1,"verse":22}},{"noteId":8,"text":"λογου ¦ νομου PCK","reference":{"chapter":1,"verse":23}},{"noteId":9,"text":"ουτος 87.1% ¦ — CT 5.4%","reference":{"chapter":1,"verse":25}},{"noteId":10,"text":"εν υμιν 80.1% ¦ — CT 9.4%","reference":{"chapter":1,"verse":26}},{"noteId":11,"text":"αυτου ¦ εαυτου WH","reference":{"chapter":1,"verse":26}},{"noteId":12,"text":"αλλα ¦ αλλ ANT ECM NA 28 PCK TR","reference":{"chapter":1,"verse":26}},{"noteId":13,"text":"αυτου ¦ εαυτου WH","reference":{"chapter":1,"verse":26}},{"noteId":14,"text":"θεω ¦ τω θεω ANT CT TR","reference":{"chapter":1,"verse":27}}]}}