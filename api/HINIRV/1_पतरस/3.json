{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"1PE","name":"1 पतरस","commonName":"1 पतरस","title":"1 Peter 1 पतरस","firstChapterApiLink":"/api/HINIRV/1_पतरस/1.json","lastChapterApiLink":"/api/HINIRV/1_पतरस/5.json","numberOfChapters":5},"nextChapterApiLink":"/api/HINIRV/1_पतरस/4.json","previousChapterApiLink":"/api/HINIRV/1_पतरस/2.json","chapter":{"number":3,"content":[{"type":"heading","content":["पत्नियाँ"]},{"type":"line_break"},{"type":"verse","number":1,"content":[{"text":"हे पत्नियों, तुम भी अपने पति के अधीन रहो। इसलिए कि यदि इनमें से कोई ऐसे हो जो वचन को न मानते हों,","poem":1}]},{"type":"verse","number":2,"content":[{"text":"तो भी तुम्हारे भय सहित पवित्र चाल-चलन को देखकर बिना वचन के अपनी-अपनी पत्‍नी के चाल-चलन के द्वारा खिंच जाएँ।","poem":1}]},{"type":"line_break"},{"type":"verse","number":3,"content":[{"text":"और तुम्हारा श्रृंगार दिखावटी न हो*, अर्थात् बाल गूँथने, और सोने के गहने, या भाँति-भाँति के कपड़े पहनना।","poem":1}]},{"type":"verse","number":4,"content":[{"text":"वरन् तुम्हारा छिपा हुआ और गुप्त मनुष्यत्व, नम्रता और मन की दीनता की अविनाशी सजावट से सुसज्जित रहे, क्योंकि परमेश्‍वर की दृष्टि में इसका मूल्य बड़ा है।","poem":1}]},{"type":"line_break"},{"type":"verse","number":5,"content":[{"text":"और पूर्वकाल में पवित्र स्त्रियाँ भी, जो परमेश्‍वर पर आशा रखती थीं, अपने आपको इसी रीति से संवारती और अपने-अपने पति के अधीन रहती थीं।","poem":1}]},{"type":"verse","number":6,"content":[{"text":"जैसे सारा अब्राहम की आज्ञा मानती थी और उसे स्वामी कहती थी। अतः तुम भी यदि भलाई करो और किसी प्रकार के भय से भयभीत न हो तो उसकी बेटियाँ ठहरोगी।","poem":1}]},{"type":"heading","content":["पति"]},{"type":"line_break"},{"type":"verse","number":7,"content":[{"text":"वैसे ही हे पतियों, तुम भी बुद्धिमानी से पत्नियों के साथ जीवन निर्वाह करो और स्त्री को निर्बल पात्र* जानकर उसका आदर करो, यह समझकर कि हम दोनों जीवन के वरदान के वारिस हैं, जिससे तुम्हारी प्रार्थनाएँ रुक न जाएँ।","poem":1}]},{"type":"heading","content":["आशीष के वारिस होने की बुलाहट"]},{"type":"line_break"},{"type":"verse","number":8,"content":[{"text":"अतः सब के सब एक मन और दयालु और भाईचारे के प्रेम रखनेवाले, और करुणामय, और नम्र बनो।","poem":1}]},{"type":"verse","number":9,"content":[{"text":"बुराई के बदले बुराई मत करो और न गाली के बदले गाली दो; पर इसके विपरीत आशीष ही दो: क्योंकि तुम आशीष के वारिस होने के लिये बुलाए गए हो।","poem":1}]},{"type":"verse","number":10,"content":[{"text":"क्योंकि","poem":1},{"text":"“जो कोई जीवन की इच्छा रखता है, और अच्छे दिन देखना चाहता है, वह अपनी जीभ को बुराई से, और अपने होंठों को छल की बातें करने से रोके रहे।","poem":1}]},{"type":"verse","number":11,"content":[{"text":"वह बुराई का साथ छोड़े, और भलाई ही करे; वह मेल मिलाप को ढूँढ़े, और उसके यत्न में रहे।","poem":1}]},{"type":"verse","number":12,"content":[{"text":"क्योंकि प्रभु की आँखें धर्मियों पर लगी रहती हैं, और उसके कान उसकी विनती की ओर लगे रहते हैं*, परन्तु प्रभु बुराई करनेवालों के विमुख रहता है।” (भज. 34:15-16, यूह. 9:31, नीति. 15:29)","poem":1}]},{"type":"heading","content":["भलाई करने के कारण सताव"]},{"type":"line_break"},{"type":"verse","number":13,"content":[{"text":"यदि तुम भलाई करने में उत्तेजित रहो तो तुम्हारी बुराई करनेवाला फिर कौन है?","poem":1}]},{"type":"verse","number":14,"content":[{"text":"यदि तुम धार्मिकता के कारण दुःख भी उठाओ, तो धन्य हो; पर उनके डराने से मत डरो, और न घबराओ,","poem":1}]},{"type":"line_break"},{"type":"verse","number":15,"content":[{"text":"पर मसीह को प्रभु जानकर अपने-अपने मन में पवित्र समझो, और जो कोई तुम से तुम्हारी आशा के विषय में कुछ पूछे, तो उसे उत्तर देने के लिये सर्वदा तैयार रहो, पर नम्रता और भय के साथ;","poem":1}]},{"type":"verse","number":16,"content":[{"text":"और विवेक भी शुद्ध रखो, इसलिए कि जिन बातों के विषय में तुम्हारी बदनामी होती है उनके विषय में वे, जो मसीह में तुम्हारे अच्छे चाल-चलन का अपमान करते हैं, लज्जित हों।","poem":1}]},{"type":"verse","number":17,"content":[{"text":"क्योंकि यदि परमेश्‍वर की यही इच्छा हो कि तुम भलाई करने के कारण दुःख उठाओ, तो यह बुराई करने के कारण दुःख उठाने से उत्तम है।","poem":1}]},{"type":"heading","content":["मसीह का दुःख"]},{"type":"line_break"},{"type":"verse","number":18,"content":[{"text":"इसलिए कि मसीह ने भी, अर्थात् अधर्मियों के लिये धर्मी ने पापों के कारण एक बार दुःख उठाया, ताकि हमें परमेश्‍वर के पास पहुँचाए; वह शरीर के भाव से तो मारा गया, पर आत्मा के भाव से जिलाया गया।","poem":1}]},{"type":"verse","number":19,"content":[{"text":"उसी में उसने जाकर कैदी आत्माओं को भी प्रचार किया।","poem":1}]},{"type":"verse","number":20,"content":[{"text":"जिन्होंने उस बीते समय में आज्ञा न मानी जब परमेश्‍वर नूह के दिनों में धीरज धरकर ठहरा रहा, और वह जहाज बन रहा था, जिसमें बैठकर कुछ लोग अर्थात् आठ प्राणी पानी के द्वारा बच गए।","poem":1}]},{"type":"line_break"},{"type":"verse","number":21,"content":[{"text":"और उसी पानी का दृष्टान्त भी, अर्थात् बपतिस्मा, यीशु मसीह के जी उठने के द्वारा, अब तुम्हें बचाता है; उससे शरीर के मैल को दूर करने का अर्थ नहीं है, परन्तु शुद्ध विवेक से परमेश्‍वर के वश में हो जाने का अर्थ है।","poem":1}]},{"type":"verse","number":22,"content":[{"text":"वह स्वर्ग पर जाकर परमेश्‍वर के दाहिनी ओर है; और स्वर्गदूतों, अधिकारियों और सामर्थियों को उसके अधीन किए गए हैं। (इफि. 1:20-21, भज. 110:1)","poem":1}]}],"footnotes":[]}}