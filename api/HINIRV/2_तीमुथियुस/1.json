{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"2TI","name":"2 तीमुथियुस","commonName":"2 तीमुथियुस","title":"2 Timothy 2 तीमुथियुस","firstChapterApiLink":"/api/HINIRV/2_तीमुथियुस/1.json","lastChapterApiLink":"/api/HINIRV/2_तीमुथियुस/4.json","numberOfChapters":4},"nextChapterApiLink":"/api/HINIRV/2_तीमुथियुस/2.json","previousChapterApiLink":"/api/HINIRV/1_तीमुथियुस/6.json","chapter":{"number":1,"content":[{"type":"heading","content":["शुभकामनाएँ"]},{"type":"line_break"},{"type":"verse","number":1,"content":["पौलुस की ओर से जो उस जीवन की प्रतिज्ञा के अनुसार जो मसीह यीशु में है, परमेश्‍वर की इच्छा से* मसीह यीशु का प्रेरित है,"]},{"type":"verse","number":2,"content":["प्रिय पुत्र तीमुथियुस के नाम। परमेश्‍वर पिता और हमारे प्रभु मसीह यीशु की ओर से तुझे अनुग्रह और दया और शान्ति मिलती रहे।"]},{"type":"heading","content":["विश्वासयोग्यता के लिये प्रोत्साहन"]},{"type":"line_break"},{"type":"verse","number":3,"content":["जिस परमेश्‍वर की सेवा मैं अपने पूर्वजों की रीति पर शुद्ध विवेक से करता हूँ, उसका धन्यवाद हो कि अपनी प्रार्थनाओं में रात दिन तुझे लगातार स्मरण करता हूँ,"]},{"type":"verse","number":4,"content":["और तेरे आँसुओं की सुधि कर करके तुझ से भेंट करने की लालसा रखता हूँ, कि आनन्द से भर जाऊँ।"]},{"type":"verse","number":5,"content":["और मुझे तेरे उस निष्कपट विश्वास की सुधि आती है, जो पहले तेरी नानी लोइस, और तेरी माता यूनीके में थी, और मुझे निश्चय हुआ है, कि तुझ में भी है।"]},{"type":"line_break"},{"type":"verse","number":6,"content":["इसी कारण मैं तुझे सुधि दिलाता हूँ, कि तू परमेश्‍वर के उस वरदान को जो मेरे हाथ रखने के द्वारा तुझे मिला है प्रज्वलित रहे।"]},{"type":"verse","number":7,"content":["क्योंकि परमेश्‍वर ने हमें भय की नहीं* पर सामर्थ्य, और प्रेम, और संयम की आत्मा दी है।"]},{"type":"heading","content":["सुसमाचार के लिये लज्जित न हो"]},{"type":"line_break"},{"type":"verse","number":8,"content":["इसलिए हमारे प्रभु की गवाही से, और मुझसे जो उसका कैदी हूँ, लज्जित न हो, पर उस परमेश्‍वर की सामर्थ्य के अनुसार सुसमाचार के लिये मेरे साथ दुःख उठा।"]},{"type":"verse","number":9,"content":["जिस ने हमारा उद्धार किया, और पवित्र बुलाहट से बुलाया, और यह हमारे कामों के अनुसार नहीं; पर अपनी मनसा और उस अनुग्रह के अनुसार है; जो मसीह यीशु में अनादि काल से हम पर हुआ है।"]},{"type":"verse","number":10,"content":["पर अब हमारे उद्धारकर्ता मसीह यीशु के प्रगट होने के द्वारा प्रकाशित हुआ, जिस ने मृत्यु का नाश किया, और जीवन और अमरता को उस सुसमाचार के द्वारा प्रकाशमान कर दिया।"]},{"type":"verse","number":11,"content":["जिसके लिये मैं प्रचारक, और प्रेरित, और उपदेशक भी ठहरा।"]},{"type":"verse","number":12,"content":["इस कारण मैं इन दुःखों को भी उठाता हूँ, पर लजाता नहीं, क्योंकि जिस पर मैंने विश्वास रखा है, जानता हूँ; और मुझे निश्चय है, कि वह मेरी धरोहर की उस दिन तक रखवाली कर सकता है।"]},{"type":"heading","content":["विश्वास के प्रति वफादार"]},{"type":"line_break"},{"type":"verse","number":13,"content":["जो खरी बातें तूने मुझसे सुनी हैं उनको उस विश्वास और प्रेम के साथ जो मसीह यीशु में है, अपना आदर्श बनाकर रख।"]},{"type":"verse","number":14,"content":["और पवित्र आत्मा के द्वारा जो हम में बसा हुआ है, इस अच्छी धरोहर की रखवाली कर।"]},{"type":"line_break"},{"type":"verse","number":15,"content":["तू जानता है, कि आसियावाले सब मुझसे फिर गए हैं, जिनमें फूगिलुस और हिरमुगिनेस हैं।"]},{"type":"verse","number":16,"content":["उनेसिफुरूस के घराने पर प्रभु दया करे, क्योंकि उसने बहुत बार मेरे जी को ठण्डा किया, और मेरी जंजीरों से लज्जित न हुआ।"]},{"type":"verse","number":17,"content":["पर जब वह रोम में आया, तो बड़े यत्न से ढूँढ़कर मुझसे भेंट की।"]},{"type":"verse","number":18,"content":["(प्रभु करे, कि उस दिन उस पर प्रभु की दया हो)। और जो-जो सेवा उसने इफिसुस में की है उन्हें भी तू भली भाँति जानता है।"]}],"footnotes":[]}}