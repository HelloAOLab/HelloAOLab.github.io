{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"JHN","name":"यूहन्ना","commonName":"यूहन्ना","title":"John यूहन्ना","firstChapterApiLink":"/api/HINIRV/यूहन्ना/1.json","lastChapterApiLink":"/api/HINIRV/यूहन्ना/21.json","numberOfChapters":21},"nextChapterApiLink":"/api/HINIRV/यूहन्ना/3.json","previousChapterApiLink":"/api/HINIRV/यूहन्ना/1.json","chapter":{"number":2,"content":[{"type":"heading","content":["काना में शादी"]},{"type":"line_break"},{"type":"verse","number":1,"content":["फिर तीसरे दिन गलील के काना* में किसी का विवाह था, और यीशु की माता भी वहाँ थी।"]},{"type":"verse","number":2,"content":["यीशु और उसके चेले भी उस विवाह में निमंत्रित थे।"]},{"type":"verse","number":3,"content":["जब दाखरस खत्म हो गया, तो यीशु की माता ने उससे कहा, “उनके पास दाखरस नहीं रहा*।”"]},{"type":"verse","number":4,"content":["यीशु ने उससे कहा, “हे महिला मुझे तुझ से क्या काम? अभी मेरा समय* नहीं आया।”"]},{"type":"verse","number":5,"content":["उसकी माता ने सेवकों से कहा, “जो कुछ वह तुम से कहे, वही करना।”"]},{"type":"verse","number":6,"content":["वहाँ यहूदियों के शुद्धीकरण के लिए पत्थर के छः मटके रखे थे, जिसमें दो-दो, तीन-तीन मन समाता था।"]},{"type":"verse","number":7,"content":["यीशु ने उनसे कहा, “मटको में पानी भर दो।” तब उन्होंने उन्हें मुहाँमुहँ भर दिया।"]},{"type":"verse","number":8,"content":["तब उसने उनसे कहा, “अब निकालकर भोज के प्रधान के पास ले जाओ।” और वे ले गए।"]},{"type":"verse","number":9,"content":["जब भोज के प्रधान ने वह पानी चखा, जो दाखरस बन गया था और नहीं जानता था कि वह कहाँ से आया हैं; (परन्तु जिन सेवकों ने पानी निकाला था वे जानते थे), तो भोज के प्रधान ने दूल्हे को बुलाकर, उससे कहा"]},{"type":"verse","number":10,"content":["“हर एक मनुष्य पहले अच्छा दाखरस देता है, और जब लोग पीकर छक जाते हैं, तब मध्यम देता है; परन्तु तूने अच्छा दाखरस अब तक रख छोड़ा है।”"]},{"type":"verse","number":11,"content":["यीशु ने गलील के काना में अपना यह पहला चिन्ह दिखाकर अपनी महिमा प्रगट की और उसके चेलों ने उस पर विश्वास किया।"]},{"type":"verse","number":12,"content":["इसके बाद वह और उसकी माता, उसके भाई, उसके चेले, कफरनहूम को गए और वहाँ कुछ दिन रहे।"]},{"type":"heading","content":["मन्दिर से व्यापारियों का निकाला जाना"]},{"type":"line_break"},{"type":"verse","number":13,"content":["यहूदियों का फसह का पर्व निकट था, और यीशु यरूशलेम को गया।"]},{"type":"verse","number":14,"content":["और उसने मन्दिर में बैल, और भेड़ और कबूतर के बेचनेवालों ओर सर्राफों को बैठे हुए पाया।"]},{"type":"verse","number":15,"content":["तब उसने रस्सियों का कोड़ा बनाकर, सब भेड़ों और बैलों को मन्दिर से निकाल दिया, और सर्राफों के पैसे बिखेर दिये, और मेज़ें उलट दीं,"]},{"type":"verse","number":16,"content":["और कबूतर बेचनेवालों से कहा, “इन्हें यहाँ से ले जाओ। मेरे पिता के भवन को व्यापार का घर मत बनाओ।”"]},{"type":"verse","number":17,"content":["तब उसके चेलों को स्मरण आया कि लिखा है, “तेरे घर की धुन मुझे खा जाएगी*।” (भज. 69:9)"]},{"type":"verse","number":18,"content":["इस पर यहूदियों ने उससे कहा, “तू जो यह करता है तो हमें कौन सा चिन्ह दिखाता हैं?”"]},{"type":"verse","number":19,"content":["यीशु ने उनको उत्तर दिया, “इस मन्दिर को ढा दो, और मैं इसे तीन दिन में खड़ा कर दूँगा।”"]},{"type":"verse","number":20,"content":["यहूदियों ने कहा, “इस मन्दिर के बनाने में छियालीस वर्ष लगे हैं, और क्या तू उसे तीन दिन में खड़ा कर देगा?”"]},{"type":"verse","number":21,"content":["परन्तु उसने अपनी देह के मन्दिर के विषय में कहा था।"]},{"type":"verse","number":22,"content":["फिर जब वह मुर्दों में से जी उठा फिर उसके चेलों को स्मरण आया कि उसने यह कहा था; और उन्होंने पवित्रशास्त्र और उस वचन की जो यीशु ने कहा था, विश्वास किया।"]},{"type":"heading","content":["यीशु मनुष्य के मन को जानता है"]},{"type":"line_break"},{"type":"verse","number":23,"content":["जब वह यरूशलेम में फसह के समय, पर्व में था, तो बहुतों ने उन चिन्हों को जो वह दिखाता था देखकर उसके नाम पर विश्वास किया।"]},{"type":"verse","number":24,"content":["परन्तु यीशु ने अपने आप को उनके भरोसे पर नहीं छोड़ा, क्योंकि वह सब को जानता था,"]},{"type":"verse","number":25,"content":["और उसे प्रयोजन न था कि मनुष्य के विषय में कोई गवाही दे, क्योंकि वह आप जानता था कि मनुष्य के मन में क्या है?"]}],"footnotes":[]}}