{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"EXO","name":"निर्गमन","commonName":"निर्गमन","title":"Exodus निर्गमन","firstChapterApiLink":"/api/HINIRV/निर्गमन/1.json","lastChapterApiLink":"/api/HINIRV/निर्गमन/40.json","numberOfChapters":40},"nextChapterApiLink":"/api/HINIRV/निर्गमन/34.json","previousChapterApiLink":"/api/HINIRV/निर्गमन/32.json","chapter":{"number":33,"content":[{"type":"heading","content":["सीनै पर्वत से प्रस्थान की आज्ञा"]},{"type":"line_break"},{"type":"verse","number":1,"content":[{"text":"फिर यहोवा ने मूसा से कहा, “तू उन लोगों को जिन्हें मिस्र देश से छुड़ा लाया है संग लेकर उस देश को जा, जिसके विषय मैंने अब्राहम, इसहाक और याकूब से शपथ खाकर कहा था, 'मैं उसे तुम्हारे वंश को दूँगा।'","poem":1}]},{"type":"verse","number":2,"content":[{"text":"और मैं तेरे आगे-आगे एक दूत को भेजूँगा और कनानी, एमोरी, हित्ती, परिज्जी, हिव्वी, और यबूसी लोगों को बरबस निकाल दूँगा।","poem":1}]},{"type":"verse","number":3,"content":[{"text":"तुम लोग उस देश को जाओ जिसमें दूध और मधु की धारा बहती है; परन्तु तुम हठीले हो, इस कारण मैं तुम्हारे बीच में होकर न चलूँगा, ऐसा न हो कि मैं मार्ग में तुम्हारा अन्त कर डालूँ।”","poem":1}]},{"type":"verse","number":4,"content":[{"text":"यह बुरा समाचार सुनकर वे लोग विलाप करने लगे; और कोई अपने गहने पहने हुए न रहा।","poem":1}]},{"type":"verse","number":5,"content":[{"text":"क्योंकि यहोवा ने मूसा से कह दिया था, “इस्राएलियों को मेरा यह वचन सुना, 'तुम लोग तो हठीले हो; जो मैं पल भर के लिये तुम्हारे बीच होकर चलूँ, तो तुम्हारा अन्त कर डालूँगा। इसलिए अब अपने-अपने गहने अपने अंगों से उतार दो, कि मैं जानूँ कि तुम्हारे साथ क्या करना चाहिए'।”","poem":1}]},{"type":"verse","number":6,"content":[{"text":"तब इस्राएली होरेब पर्वत से लेकर आगे को अपने गहने उतारे रहे।","poem":1}]},{"type":"heading","content":["मिलापवाला तम्बू"]},{"type":"line_break"},{"type":"verse","number":7,"content":[{"text":"मूसा तम्बू को छावनी से बाहर* वरन् दूर खड़ा कराया करता था, और उसको मिलापवाला तम्बू कहता था। और जो कोई यहोवा को ढूँढ़ता वह उस मिलापवाले तम्बू के पास जो छावनी के बाहर था निकल जाता था।","poem":1}]},{"type":"verse","number":8,"content":[{"text":"जब-जब मूसा तम्बू के पास जाता, तब-तब सब लोग उठकर अपने-अपने डेरे के द्वार पर खड़े हो जाते, और जब तक मूसा उस तम्बू में प्रवेश न करता था तब तक उसकी ओर ताकते रहते थे।","poem":1}]},{"type":"verse","number":9,"content":[{"text":"जब मूसा उस तम्बू में प्रवेश करता था, तब बादल का खम्भा उतरकर तम्बू के द्वार पर ठहर जाता था, और यहोवा मूसा से बातें करने लगता था।","poem":1}]},{"type":"verse","number":10,"content":[{"text":"और सब लोग जब बादल के खम्भे को तम्बू के द्वार पर ठहरा देखते थे, तब उठकर अपने-अपने डेरे के द्वार पर से दण्डवत् करते थे।","poem":1}]},{"type":"verse","number":11,"content":[{"text":"और यहोवा मूसा से इस प्रकार आमने-सामने बातें करता था, जिस प्रकार कोई अपने भाई से बातें करे। और मूसा तो छावनी में फिर लौट आता था, पर यहोशू नामक एक जवान, जो नून का पुत्र और मूसा का टहलुआ था, वह तम्बू में से न निकलता था।","poem":1}]},{"type":"heading","content":["मूसा को यहोवा की महिमा का दर्शन"]},{"type":"line_break"},{"type":"verse","number":12,"content":[{"text":"और मूसा ने यहोवा से कहा, “सुन तू मुझसे कहता है, 'इन लोगों को ले चल;' परन्तु यह नहीं बताया कि तू मेरे संग किसको भेजेगा। तो भी तूने कहा है, 'तेरा नाम मेरे चित्त में बसा है, और तुझ पर मेरे अनुग्रह की दृष्टि है।'","poem":1}]},{"type":"verse","number":13,"content":[{"text":"और अब यदि मुझ पर तेरे अनुग्रह की दृष्टि हो, तो मुझे अपनी गति समझा दे, जिससे जब मैं तेरा ज्ञान पाऊँ तब तेरे अनुग्रह की दृष्टि मुझ पर बनी रहे। फिर इसकी भी सुधि कर कि यह जाति तेरी प्रजा है।”","poem":1}]},{"type":"verse","number":14,"content":[{"text":"यहोवा ने कहा, “मैं आप चलूँगा और तुझे विश्राम दूँगा।”","poem":1}]},{"type":"verse","number":15,"content":[{"text":"उसने उससे कहा, “यदि तू आप न चले, तो हमें यहाँ से आगे न ले जा।","poem":1}]},{"type":"verse","number":16,"content":[{"text":"यह कैसे जाना जाए कि तेरे अनुग्रह की दृष्टि मुझ पर और अपनी प्रजा पर है? क्या इससे नहीं कि तू हमारे संग-संग चले*, जिससे मैं और तेरी प्रजा के लोग पृथ्वी भर के सब लोगों से अलग ठहरें?”","poem":1}]},{"type":"verse","number":17,"content":[{"text":"यहोवा ने मूसा से कहा, “मैं यह काम भी जिसकी चर्चा तूने की है करूँगा; क्योंकि मेरे अनुग्रह की दृष्टि तुझ पर है, और तेरा नाम मेरे चित्त में बसा है।”","poem":1}]},{"type":"verse","number":18,"content":[{"text":"उसने कहा, “मुझे अपना तेज दिखा दे*।”","poem":1}]},{"type":"verse","number":19,"content":[{"text":"उसने कहा, “मैं तेरे सम्मुख होकर चलते हुए तुझे अपनी सारी भलाई* दिखाऊँगा, और तेरे सम्मुख यहोवा नाम का प्रचार करूँगा, और जिस पर मैं अनुग्रह करना चाहूँ उसी पर अनुग्रह करूँगा, और जिस पर दया करना चाहूँ उसी पर दया करूँगा।”","poem":1}]},{"type":"verse","number":20,"content":[{"text":"फिर उसने कहा, “तू मेरे मुख का दर्शन नहीं कर सकता; क्योंकि मनुष्य मेरे मुख का दर्शन करके जीवित नहीं रह सकता।”","poem":1}]},{"type":"verse","number":21,"content":[{"text":"फिर यहोवा ने कहा, “सुन, मेरे पास एक स्थान है, तू उस चट्टान पर खड़ा हो;","poem":1}]},{"type":"verse","number":22,"content":[{"text":"और जब तक मेरा तेज तेरे सामने होकर चलता रहे तब तक मैं तुझे चट्टान के दरार में रखूँगा, और जब तक मैं तेरे सामने होकर न निकल जाऊँ तब तक अपने हाथ से तुझे ढाँपे रहूँगा;","poem":1}]},{"type":"verse","number":23,"content":[{"text":"फिर मैं अपना हाथ उठा लूँगा, तब तू मेरी पीठ का तो दर्शन पाएगा, परन्तु मेरे मुख का दर्शन नहीं मिलेगा।”","poem":1}]}],"footnotes":[]}}