{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"2SA","name":"2 शमूएल","commonName":"2 शमूएल","title":"2 Samuel 2 शमूएल","firstChapterApiLink":"/api/HINIRV/2_शमूएल/1.json","lastChapterApiLink":"/api/HINIRV/2_शमूएल/24.json","numberOfChapters":24},"nextChapterApiLink":"/api/HINIRV/2_शमूएल/23.json","previousChapterApiLink":"/api/HINIRV/2_शमूएल/21.json","chapter":{"number":22,"content":[{"type":"heading","content":["दाऊद का एक भजन"]},{"type":"line_break"},{"type":"verse","number":1,"content":[{"text":"जिस समय यहोवा ने दाऊद को उसके सब शत्रुओं और शाऊल के हाथ से बचाया था, उस समय उसने यहोवा के लिये इस गीत के वचन गाए:","poem":1}]},{"type":"verse","number":2,"content":[{"text":"उसने कहा,","poem":1},{"text":"“यहोवा मेरी चट्टान, और मेरा गढ़, मेरा छुड़ानेवाला,","poem":1}]},{"type":"verse","number":3,"content":[{"text":"मेरा चट्टानरूपी परमेश्‍वर है*, जिसका मैं शरणागत हूँ,","poem":1},{"text":"मेरी ढाल, मेरा बचानेवाला सींग, मेरा ऊँचा गढ़, और मेरा शरणस्थान है,","poem":1},{"text":"हे मेरे उद्धारकर्ता, तू उपद्रव से मेरा उद्धार किया करता है। (भज. 18:2, लूका 1:69)","poem":1}]},{"type":"verse","number":4,"content":[{"text":"मैं यहोवा को जो स्तुति के योग्य है पुकारूँगा,","poem":1},{"text":"और मैं अपने शत्रुओं से बचाया जाऊँगा।","poem":1}]},{"type":"verse","number":5,"content":[{"text":"“मृत्यु के तरंगों ने तो मेरे चारों ओर घेरा डाला,","poem":1},{"text":"नास्तिकपन की धाराओं ने मुझ को घबरा दिया था;","poem":1}]},{"type":"verse","number":6,"content":[{"text":"अधोलोक की रस्सियाँ मेरे चारों ओर थीं,","poem":1},{"text":"मृत्यु के फंदे मेरे सामने थे। (भज. 116:3)","poem":1}]},{"type":"verse","number":7,"content":[{"text":"अपने संकट में* मैंने यहोवा को पुकारा;","poem":1},{"text":"और अपने परमेश्‍वर के सम्मुख चिल्लाया।","poem":1},{"text":"उसने मेरी बात को अपने मन्दिर में से सुन लिया,","poem":1},{"text":"और मेरी दुहाई उसके कानों में पहुँची।","poem":1}]},{"type":"verse","number":8,"content":[{"text":"“तब पृथ्वी हिल गई और डोल उठी;","poem":1},{"text":"और आकाश की नींवें काँपकर बहुत ही हिल गईं,","poem":1},{"text":"क्योंकि वह अति क्रोधित हुआ था।","poem":1}]},{"type":"verse","number":9,"content":[{"text":"उसके नथनों से धुआँ निकला,","poem":1},{"text":"और उसके मुँह से आग निकलकर भस्म करने लगी;","poem":1},{"text":"जिससे कोयले दहक उठे। (भज. 97:3)","poem":1}]},{"type":"verse","number":10,"content":[{"text":"और वह स्वर्ग को झुकाकर नीचे उतर आया;","poem":1},{"text":"और उसके पाँवों तले घोर अंधकार छाया था।","poem":1}]},{"type":"verse","number":11,"content":[{"text":"वह करूब पर सवार होकर उड़ा,","poem":1},{"text":"और पवन के पंखों पर चढ़कर दिखाई दिया।","poem":1}]},{"type":"verse","number":12,"content":[{"text":"उसने अपने चारों ओर के अंधियारे को, मेघों* के समूह,","poem":1},{"text":"और आकाश की काली घटाओं को अपना मण्डप बनाया।","poem":1}]},{"type":"verse","number":13,"content":[{"text":"उसके सम्मुख के तेज से,","poem":1},{"text":"आग के कोयले दहक उठे।","poem":1}]},{"type":"verse","number":14,"content":[{"text":"यहोवा आकाश में से गरजा,","poem":1},{"text":"और परमप्रधान ने अपनी वाणी सुनाई।","poem":1}]},{"type":"verse","number":15,"content":[{"text":"उसने तीर चला-चलाकर मेरे शत्रुओं को तितर-बितर कर दिया,","poem":1},{"text":"और बिजली गिरा गिराकर उसको परास्त कर दिया।","poem":1}]},{"type":"verse","number":16,"content":[{"text":"तब समुद्र की थाह दिखाई देने लगी,","poem":1},{"text":"और जगत की नेवें खुल गईं, यह तो यहोवा की डाँट से,","poem":1},{"text":"और उसके नथनों की साँस की झोंक से हुआ।","poem":1}]},{"type":"verse","number":17,"content":[{"text":"“उसने ऊपर से हाथ बढ़ाकर मुझे थाम लिया,","poem":1},{"text":"और मुझे गहरे जल में से खींचकर बाहर निकाला*।","poem":1}]},{"type":"verse","number":18,"content":[{"text":"उसने मुझे मेरे बलवन्त शत्रु से,","poem":1},{"text":"और मेरे बैरियों से, जो मुझसे अधिक सामर्थी थे, मुझे छुड़ा लिया।","poem":1}]},{"type":"verse","number":19,"content":[{"text":"उन्होंने मेरी विपत्ति के दिन मेरा सामना तो किया;","poem":1},{"text":"परन्तु यहोवा मेरा आश्रय था।","poem":1}]},{"type":"verse","number":20,"content":[{"text":"उसने मुझे निकालकर चौड़े स्थान में पहुँचाया;","poem":1},{"text":"उसने मुझ को छुड़ाया, क्योंकि वह मुझसे प्रसन्‍न था।","poem":1}]},{"type":"verse","number":21,"content":[{"text":"“यहोवा ने मुझसे मेरे धर्म के अनुसार व्यवहार किया;","poem":1},{"text":"मेरे कामों की शुद्धता के अनुसार उसने मुझे बदला दिया।","poem":1}]},{"type":"verse","number":22,"content":[{"text":"क्योंकि मैं यहोवा के मार्गों पर चलता रहा,","poem":1},{"text":"और अपने परमेश्‍वर से मुँह मोड़कर दुष्ट न बना।","poem":1}]},{"type":"verse","number":23,"content":[{"text":"उसके सब नियम तो मेरे सामने बने रहे,","poem":1},{"text":"और मैं उसकी विधियों से हट न गया।","poem":1}]},{"type":"verse","number":24,"content":[{"text":"मैं उसके साथ खरा बना रहा,","poem":1},{"text":"और अधर्म से अपने को बचाए रहा,","poem":1},{"text":"जिसमें मेरे फंसने का डर था।","poem":1}]},{"type":"verse","number":25,"content":[{"text":"इसलिए यहोवा ने मुझे मेरे धर्म के अनुसार बदला दिया,","poem":1},{"text":"मेरी उस शुद्धता के अनुसार जिसे वह देखता था।","poem":1}]},{"type":"verse","number":26,"content":[{"text":"“विश्वासयोग्य के साथ तू अपने को विश्वासयोग्य दिखाता;","poem":1},{"text":"खरे पुरुष के साथ तू अपने को खरा दिखाता है;","poem":1}]},{"type":"verse","number":27,"content":[{"text":"शुद्ध के साथ तू अपने को शुद्ध दिखाता;","poem":1},{"text":"और टेढ़े के साथ तू तिरछा बनता है।","poem":1}]},{"type":"verse","number":28,"content":[{"text":"और दीन लोगों को तो तू बचाता है,","poem":1},{"text":"परन्तु अभिमानियों पर दृष्टि करके उन्हें नीचा करता है। (लूका 1:51-52)","poem":1}]},{"type":"verse","number":29,"content":[{"text":"हे यहोवा, तू ही मेरा दीपक है,","poem":1},{"text":"और यहोवा मेरे अंधियारे को दूर करके उजियाला कर देता है।","poem":1}]},{"type":"verse","number":30,"content":[{"text":"तेरी सहायता से मैं दल पर धावा करता,","poem":1},{"text":"अपने परमेश्‍वर की सहायता से मैं शहरपनाह को फाँद जाता हूँ।","poem":1}]},{"type":"verse","number":31,"content":[{"text":"परमेश्‍वर की गति खरी है;","poem":1},{"text":"यहोवा का वचन ताया हुआ है;","poem":1},{"text":"वह अपने सब शरणागतों की ढाल है।","poem":1}]},{"type":"verse","number":32,"content":[{"text":"“यहोवा को छोड़ क्या कोई परमेश्‍वर है?","poem":1},{"text":"हमारे परमेश्‍वर को छोड़ क्या और कोई चट्टान है?","poem":1}]},{"type":"verse","number":33,"content":[{"text":"यह वही परमेश्‍वर है, जो मेरा अति दृढ़ किला है,","poem":1},{"text":"वह खरे मनुष्य को अपने मार्ग में लिए चलता है।","poem":1}]},{"type":"verse","number":34,"content":[{"text":"वह मेरे पैरों को हिरनी के समान बना देता है,","poem":1},{"text":"और मुझे ऊँचे स्थानों पर खड़ा करता है।","poem":1}]},{"type":"verse","number":35,"content":[{"text":"वह मेरे हाथों को युद्ध करना सिखाता है,","poem":1},{"text":"यहाँ तक कि मेरी बांहे पीतल के धनुष को झुका देती हैं।","poem":1}]},{"type":"verse","number":36,"content":[{"text":"तूने मुझ को अपने उद्धार की ढाल दी है,","poem":1},{"text":"और तेरी नम्रता मुझे बढ़ाती है।","poem":1}]},{"type":"verse","number":37,"content":[{"text":"तू मेरे पैरों के लिये स्थान चौड़ा करता है,","poem":1},{"text":"और मेरे पैर नहीं फिसले।","poem":1}]},{"type":"verse","number":38,"content":[{"text":"मैंने अपने शत्रुओं का पीछा करके उनका सत्यानाश कर दिया,","poem":1},{"text":"और जब तक उनका अन्त न किया तब तक न लौटा।","poem":1}]},{"type":"verse","number":39,"content":[{"text":"मैंने उनका अन्त किया;","poem":1},{"text":"और उन्हें ऐसा छेद डाला है कि वे उठ नहीं सकते;","poem":1},{"text":"वरन् वे तो मेरे पाँवों के नीचे गिरे पड़े हैं।","poem":1}]},{"type":"verse","number":40,"content":[{"text":"तूने युद्ध के लिये मेरी कमर बलवन्त की;","poem":1},{"text":"और मेरे विरोधियों को मेरे ही सामने परास्त कर दिया।","poem":1}]},{"type":"verse","number":41,"content":[{"text":"और तूने मेरे शत्रुओं की पीठ मुझे दिखाई,","poem":1},{"text":"ताकि मैं अपने बैरियों को काट डालूँ।","poem":1}]},{"type":"verse","number":42,"content":[{"text":"उन्होंने बाट तो जोही, परन्तु कोई बचानेवाला न मिला;","poem":1},{"text":"उन्होंने यहोवा की भी बाट जोही,","poem":1},{"text":"परन्तु उसने उनको कोई उत्तर न दिया।","poem":1}]},{"type":"verse","number":43,"content":[{"text":"तब मैंने उनको कूट कूटकर भूमि की धूल के समान कर दिया,","poem":1},{"text":"मैंने उन्हें सड़कों और गली कूचों की कीचड़ के समान पटककर चारों ओर फैला दिया।","poem":1}]},{"type":"verse","number":44,"content":[{"text":"“फिर तूने मुझे प्रजा के झगड़ों से छुड़ाकर अन्यजातियों का प्रधान होने के लिये मेरी रक्षा की;","poem":1},{"text":"जिन लोगों को मैं न जानता था वे भी मेरे अधीन हो जाएँगे।","poem":1}]},{"type":"verse","number":45,"content":[{"text":"परदेशी मेरी चापलूसी करेंगे;","poem":1},{"text":"वे मेरा नाम सुनते ही मेरे वश में आएँगे।","poem":1}]},{"type":"verse","number":46,"content":[{"text":"परदेशी मुर्झाएँगे,","poem":1},{"text":"और अपने किलों में से थरथराते हुए निकलेंगे।","poem":1}]},{"type":"verse","number":47,"content":[{"text":"“यहोवा जीवित है; मेरी चट्टान धन्य है,","poem":1},{"text":"और परमेश्‍वर जो मेरे उद्धार की चट्टान है, उसकी महिमा हो।","poem":1}]},{"type":"verse","number":48,"content":[{"text":"धन्य है मेरा पलटा लेनेवाला परमेश्‍वर,","poem":1},{"text":"जो देश-देश के लोगों को मेरे वश में कर देता है,","poem":1}]},{"type":"verse","number":49,"content":[{"text":"और मुझे मेरे शत्रुओं के बीच से निकालता है;","poem":1},{"text":"हाँ, तू मुझे मेरे विरोधियों से ऊँचा करता है,","poem":1},{"text":"और उपद्रवी पुरुष से बचाता है।","poem":1}]},{"type":"verse","number":50,"content":[{"text":"“इस कारण, हे यहोवा, मैं जाति-जाति के सामने तेरा धन्यवाद करूँगा,","poem":1},{"text":"और तेरे नाम का भजन गाऊँगा (भज. 18:49)","poem":1}]},{"type":"verse","number":51,"content":[{"text":"वह अपने ठहराए हुए राजा का बड़ा उद्धार करता है,","poem":1},{"text":"वह अपने अभिषिक्त दाऊद, और उसके वंश","poem":1},{"text":"पर युगानुयुग करुणा करता रहेगा।”","poem":1}]}],"footnotes":[]}}