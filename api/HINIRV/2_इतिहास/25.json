{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"2CH","name":"2 इतिहास","commonName":"2 इतिहास","title":"2 Chronicles 2 इतिहास","firstChapterApiLink":"/api/HINIRV/2_इतिहास/1.json","lastChapterApiLink":"/api/HINIRV/2_इतिहास/36.json","numberOfChapters":36},"nextChapterApiLink":"/api/HINIRV/2_इतिहास/26.json","previousChapterApiLink":"/api/HINIRV/2_इतिहास/24.json","chapter":{"number":25,"content":[{"type":"heading","content":["अमस्याह का राज्य"]},{"type":"line_break"},{"type":"verse","number":1,"content":[{"text":"जब अमस्याह राज्य करने लगा तब वह पच्चीस वर्ष का था, और यरूशलेम में उनतीस वर्ष तक राज्य करता रहा। और उसकी माता का नाम यहोअद्दान था, जो यरूशलेम की थी।","poem":1}]},{"type":"verse","number":2,"content":[{"text":"उसने वह किया जो यहोवा की दृष्टि में ठीक है, परन्तु खरे मन से न किया।","poem":1}]},{"type":"verse","number":3,"content":[{"text":"जब राज्य उसके हाथ में स्थिर हो गया, तब उसने अपने उन कर्मचारियों को मार डाला जिन्होंने उसके पिता राजा को मार डाला था।","poem":1}]},{"type":"verse","number":4,"content":[{"text":"परन्तु उसने उनके बच्चों को न मारा क्योंकि उसने यहोवा की उस आज्ञा के अनुसार किया, जो मूसा की व्यवस्था की पुस्तक में लिखी है, “पुत्र के कारण पिता न मार डाला जाए, और न पिता के कारण पुत्र मार डाला जाए, जिसने पाप किया हो वही उस पाप के कारण मार डाला जाए।”","poem":1}]},{"type":"heading","content":["एदोम के खिलाफ अमस्याह का युद्ध"]},{"type":"line_break"},{"type":"verse","number":5,"content":[{"text":"तब अमस्याह ने यहूदा को वरन् सारे यहूदियों और बिन्यामीनियों को इकट्ठा करके उनको, पितरों के घरानों के अनुसार सहस्‍त्रपतियों और शतपतियों के अधिकार में ठहराया; और उनमें से जितनों की अवस्था बीस वर्ष की अथवा उससे अधिक थी, उनकी गिनती करके तीन लाख भाला चलानेवाले और ढाल उठानेवाले बड़े-बड़े योद्धा पाए।","poem":1}]},{"type":"verse","number":6,"content":[{"text":"फिर उसने एक लाख इस्राएली शूरवीरों को भी एक सौ किक्कार चाँदी देकर बुलवाया।","poem":1}]},{"type":"verse","number":7,"content":[{"text":"परन्तु परमेश्‍वर के एक जन ने उसके पास आकर कहा, “हे राजा, इस्राएल की सेना तेरे साथ जाने न पाए; क्योंकि यहोवा इस्राएल अर्थात् एप्रैम की समस्त सन्तान के संग नहीं रहता।","poem":1}]},{"type":"verse","number":8,"content":[{"text":"यदि तू जाकर पुरुषार्थ करे; और युद्ध के लिये हियाव बाँधे, तो भी परमेश्‍वर तुझे शत्रुओं के सामने गिराएगा, क्योंकि सहायता करने और गिरा देने दोनों में परमेश्‍वर सामर्थी है।”","poem":1}]},{"type":"verse","number":9,"content":[{"text":"अमस्याह ने परमेश्‍वर के भक्त से पूछा, “फिर जो सौ किक्कार चाँदी मैं इस्राएली दल को दे चुका हूँ, उसके विषय क्या करूँ?” परमेश्‍वर के भक्त ने उत्तर दिया, “यहोवा तुझे इससे भी बहुत अधिक दे सकता है।”","poem":1}]},{"type":"verse","number":10,"content":[{"text":"तब अमस्याह ने उन्हें अर्थात् उस दल को जो एप्रैम की ओर से उसके पास आया था, अलग कर दिया*, कि वे अपने स्थान को लौट जाएँ। तब उनका क्रोध यहूदियों पर बहुत भड़क उठा, और वे अत्यन्त क्रोधित होकर अपने स्थान को लौट गए।","poem":1}]},{"type":"verse","number":11,"content":[{"text":"परन्तु अमस्याह हियाव बाँधकर अपने लोगों को ले चला, और नमक की तराई में जाकर, दस हजार सेईरियों को मार डाला।","poem":1}]},{"type":"verse","number":12,"content":[{"text":"यहूदियों ने दस हजार को बन्दी बनाकर चट्टान की चोटी पर ले गये, और चट्टान की चोटी पर से गिरा दिया, और वे सब चूर-चूर हो गए।","poem":1}]},{"type":"verse","number":13,"content":[{"text":"परन्तु उस दल के पुरुष जिसे अमस्याह ने लौटा दिया कि वे उसके साथ युद्ध करने को न जाएँ, शोमरोन से बेथोरोन तक यहूदा के सब नगरों पर टूट पड़े, और उनके तीन हजार निवासी मार डाले और बहुत लूट ले ली।","poem":1}]},{"type":"verse","number":14,"content":[{"text":"जब अमस्याह एदोमियों का संहार करके लौट आया, तब उसने सेईरियों के देवताओं को ले आकर* अपने देवता करके खड़ा किया, और उन्हीं के सामने दण्डवत् करने, और उन्हीं के लिये धूप जलाने लगा।","poem":1}]},{"type":"verse","number":15,"content":[{"text":"तब यहोवा का क्रोध अमस्याह पर भड़क उठा और उसने उसके पास एक नबी भेजा जिसने उससे कहा, “जो देवता अपने लोगों को तेरे हाथ से बचा न सके, उनकी खोज में तू क्यों लगा है?”","poem":1}]},{"type":"verse","number":16,"content":[{"text":"वह उससे कह ही रहा था कि उसने उससे पूछा, “क्या हमने तुझे राजमंत्री ठहरा दिया है? चुप रह! क्या तू मरना चाहता है?” तब वह नबी यह कहकर चुप हो गया, “मुझे मालूम है कि परमेश्‍वर ने तेरा नाश करना ठान लिया है, क्योंकि तूने ऐसा किया है और मेरी सम्मति नहीं मानी।”","poem":1}]},{"type":"heading","content":["इस्राएल के खिलाफ अमस्याह का युद्ध"]},{"type":"line_break"},{"type":"verse","number":17,"content":[{"text":"तब यहूदा के राजा अमस्याह ने सम्मति लेकर, इस्राएल के राजा यहोआश के पास, जो येहू का पोता और योआश का पुत्र था, यह कहला भेजा, “आ हम एक दूसरे का सामना करें।”","poem":1}]},{"type":"verse","number":18,"content":[{"text":"इस्राएल के राजा योआश ने यहूदा के राजा अमस्याह के पास यह कहला भेजा, “लबानोन पर की एक झड़बेरी ने लबानोन के एक देवदार के पास कहला भेजा, 'अपनी बेटी मेरे बेटे को ब्याह दे;' इतने में लबानोन का कोई वन पशु पास से चला गया और उस झड़बेरी को रौंद डाला।","poem":1}]},{"type":"verse","number":19,"content":[{"text":"तू कहता है, कि मैंने एदोमियों को जीत लिया है; इस कारण तू फूल उठा और डींग मारता है! अपने घर में रह जा; तू अपनी हानि के लिये यहाँ क्यों हाथ डालता है, इससे तू क्या, वरन् यहूदा भी नीचा खाएगा।”","poem":1}]},{"type":"verse","number":20,"content":[{"text":"परन्तु अमस्याह ने न माना। यह तो परमेश्‍वर की ओर से हुआ, कि वह उन्हें उनके शत्रुओं के हाथ कर दे, क्योंकि वे एदोम के देवताओं की खोज में लग गए थे।","poem":1}]},{"type":"verse","number":21,"content":[{"text":"तब इस्राएल के राजा योआश ने चढ़ाई की और उसने और यहूदा के राजा अमस्याह ने यहूदा देश के बेतशेमेश में एक दूसरे का सामना किया।","poem":1}]},{"type":"verse","number":22,"content":[{"text":"यहूदा इस्राएल से हार गया, और हर एक अपने-अपने डेरे को भागा।","poem":1}]},{"type":"verse","number":23,"content":[{"text":"तब इस्राएल के राजा योआश ने यहूदा के राजा अमस्याह को, जो यहोआहाज का पोता और योआश का पुत्र था, बेतशेमेश में पकड़ा और यरूशलेम को ले गया और यरूशलेम की शहरपनाह को, एप्रैमी फाटक से कोनेवाले फाटक तक, चार सौ हाथ गिरा दिया।","poem":1}]},{"type":"verse","number":24,"content":[{"text":"और जितना सोना चाँदी और जितने पात्र परमेश्‍वर के भवन में ओबेदेदोम के पास मिले, और राजभवन में जितना खजाना था, उस सबको और बन्धक लोगों को भी लेकर वह शोमरोन को लौट गया।","poem":1}]},{"type":"heading","content":["अमस्याह की मृत्यु"]},{"type":"line_break"},{"type":"verse","number":25,"content":[{"text":"यहोआहाज के पुत्र इस्राएल के राजा योआश के मरने के बाद योआश का पुत्र यहूदा का राजा अमस्याह पन्द्रह वर्ष तक जीवित रहा।","poem":1}]},{"type":"verse","number":26,"content":[{"text":"आदि से अन्त तक अमस्याह के और काम, क्या यहूदा और इस्राएल के राजाओं के इतिहास की पुस्तक में नहीं लिखे हैं?","poem":1}]},{"type":"verse","number":27,"content":[{"text":"जिस समय अमस्याह यहोवा के पीछे चलना छोड़कर फिर गया था उस समय से यरूशलेम में उसके विरुद्ध द्रोह की गोष्ठी होने लगी, और वह लाकीश को भाग गया। अतः दूतों ने लाकीश तक उसका पीछा कर के, उसको वहीं मार डाला।","poem":1}]},{"type":"verse","number":28,"content":[{"text":"तब वह घोड़ों पर रखकर पहुँचाया गया और उसे उसके पुरखाओं के बीच यहूदा के नगर में मिट्टी दी गई।","poem":1}]}],"footnotes":[]}}