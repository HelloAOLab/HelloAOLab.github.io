{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"2CO","name":"2 कुरिन्थियों","commonName":"2 कुरिन्थियों","title":"2 Corinthians 2 कुरिन्थियों","firstChapterApiLink":"/api/HINIRV/2_कुरिन्थियों/1.json","lastChapterApiLink":"/api/HINIRV/2_कुरिन्थियों/13.json","numberOfChapters":13},"nextChapterApiLink":"/api/HINIRV/2_कुरिन्थियों/6.json","previousChapterApiLink":"/api/HINIRV/2_कुरिन्थियों/4.json","chapter":{"number":5,"content":[{"type":"heading","content":["हमारा स्वर्गीय घर"]},{"type":"line_break"},{"type":"verse","number":1,"content":["क्योंकि हम जानते हैं, कि जब हमारा पृथ्वी पर का डेरा सरीखा घर* गिराया जाएगा तो हमें परमेश्‍वर की ओर से स्वर्ग पर एक ऐसा भवन मिलेगा, जो हाथों से बना हुआ घर नहीं परन्तु चिरस्थाई है। (इब्रा. 9:11, अय्यू. 4:19)"]},{"type":"verse","number":2,"content":["इसमें तो हम कराहते, और बड़ी लालसा रखते हैं; कि अपने स्वर्गीय घर को पहन लें।"]},{"type":"verse","number":3,"content":["कि इसके पहनने से हम नंगे न पाए जाएँ।"]},{"type":"line_break"},{"type":"verse","number":4,"content":["और हम इस डेरे में रहते हुए बोझ से दबे कराहते रहते हैं; क्योंकि हम उतारना नहीं, वरन् और पहनना चाहते हैं, ताकि वह जो मरनहार है जीवन में डूब जाए।"]},{"type":"verse","number":5,"content":["और जिस ने हमें इसी बात के लिये तैयार किया है वह परमेश्‍वर है, जिस ने हमें बयाने में आत्मा भी दिया है।"]},{"type":"line_break"},{"type":"verse","number":6,"content":["इसलिए हम सदा ढाढ़स बाँधे रहते हैं और यह जानते हैं; कि जब तक हम देह में रहते हैं, तब तक प्रभु से अलग हैं।"]},{"type":"verse","number":7,"content":["क्योंकि हम रूप को देखकर नहीं, पर विश्वास से चलते हैं।"]},{"type":"verse","number":8,"content":["इसलिए हम ढाढ़स बाँधे रहते हैं, और देह से अलग होकर प्रभु के साथ रहना और भी उत्तम समझते हैं।"]},{"type":"heading","content":["मसीह के न्याय आसन"]},{"type":"line_break"},{"type":"verse","number":9,"content":["इस कारण हमारे मन की उमंग यह है, कि चाहे साथ रहें, चाहे अलग रहें पर हम उसे भाते रहें।"]},{"type":"verse","number":10,"content":["क्योंकि अवश्य है, कि हम सब का हाल मसीह के न्याय आसन के सामने खुल जाए, कि हर एक व्यक्ति अपने-अपने भले बुरे कामों का बदला जो उसने देह के द्वारा किए हों, पाए। (इफि. 6:8, मत्ती 16:27, सभो. 12:14)"]},{"type":"heading","content":["परमेश्‍वर से मेल-मिलाप की सेवा"]},{"type":"line_break"},{"type":"verse","number":11,"content":["इसलिए प्रभु का भय मानकर हम लोगों को समझाते हैं और परमेश्‍वर पर हमारा हाल प्रगट है; और मेरी आशा यह है, कि तुम्हारे विवेक पर भी प्रगट हुआ होगा।"]},{"type":"verse","number":12,"content":["हम फिर भी अपनी बड़ाई तुम्हारे सामने नहीं करते वरन् हम अपने विषय में तुम्हें घमण्ड करने का अवसर देते हैं, कि तुम उन्हें उत्तर दे सको, जो मन पर नहीं, वरन् दिखावटी बातों पर घमण्ड करते हैं।"]},{"type":"line_break"},{"type":"verse","number":13,"content":["यदि हम बेसुध हैं, तो परमेश्‍वर के लिये; और यदि चैतन्य हैं, तो तुम्हारे लिये हैं।"]},{"type":"verse","number":14,"content":["क्योंकि मसीह का प्रेम हमें विवश कर देता है; इसलिए कि हम यह समझते हैं, कि जब एक सब के लिये मरा तो सब मर गए।"]},{"type":"verse","number":15,"content":["और वह इस निमित्त सब के लिये मरा, कि जो जीवित हैं, वे आगे को अपने लिये न जीएँ परन्तु उसके लिये जो उनके लिये मरा और फिर जी उठा।"]},{"type":"heading","content":["मसीह में नई सृष्टि"]},{"type":"line_break"},{"type":"verse","number":16,"content":["इस कारण अब से हम किसी को शरीर के अनुसार न समझेंगे, और यदि हमने मसीह को भी शरीर के अनुसार जाना था, तो भी अब से उसको ऐसा नहीं जानेंगे।"]},{"type":"verse","number":17,"content":["इसलिए यदि कोई मसीह में है तो वह नई सृष्टि है: पुरानी बातें बीत गई हैं; देखो, वे सब नई हो गईं। (यशा. 43:18-19)"]},{"type":"line_break"},{"type":"verse","number":18,"content":["और सब बातें परमेश्‍वर की ओर से हैं*, जिस ने मसीह के द्वारा अपने साथ हमारा मेल मिलाप कर लिया, और मेल मिलाप की सेवा हमें सौंप दी है।"]},{"type":"verse","number":19,"content":["अर्थात् परमेश्‍वर ने मसीह में होकर अपने साथ संसार का मेल मिलाप कर लिया, और उनके अपराधों का दोष उन पर नहीं लगाया और उसने मेल मिलाप का वचन हमें सौंप दिया है।"]},{"type":"line_break"},{"type":"verse","number":20,"content":["इसलिए हम मसीह के राजदूत हैं; मानो परमेश्‍वर हमारे द्वारा समझाता है: हम मसीह की ओर से निवेदन करते हैं, कि परमेश्‍वर के साथ मेल मिलाप कर लो। (इफि. 6:10, मला. 2:7)"]},{"type":"verse","number":21,"content":["जो पाप से अज्ञात था, उसी को उसने हमारे लिये पाप ठहराया, कि हम उसमें होकर परमेश्‍वर की धार्मिकता बन जाएँ।"]}],"footnotes":[]}}