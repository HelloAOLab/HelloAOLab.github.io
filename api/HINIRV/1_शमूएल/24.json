{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"1SA","name":"1 शमूएल","commonName":"1 शमूएल","title":"1 Samuel 1 शमूएल","firstChapterApiLink":"/api/HINIRV/1_शमूएल/1.json","lastChapterApiLink":"/api/HINIRV/1_शमूएल/31.json","numberOfChapters":31},"nextChapterApiLink":"/api/HINIRV/1_शमूएल/25.json","previousChapterApiLink":"/api/HINIRV/1_शमूएल/23.json","chapter":{"number":24,"content":[{"type":"heading","content":["दाऊद का शाऊल पर हाथ न उठाना"]},{"type":"line_break"},{"type":"verse","number":1,"content":[{"text":"जब शाऊल पलिश्तियों का पीछा करके लौटा, तब उसको यह समाचार मिला, कि दाऊद एनगदी के जंगल में है।","poem":1}]},{"type":"verse","number":2,"content":[{"text":"तब शाऊल समस्त इस्राएलियों में से तीन हजार को छाँटकर दाऊद और उसके जनों को 'जंगली बकरों की चट्टानों' पर खोजने गया।","poem":1}]},{"type":"verse","number":3,"content":[{"text":"जब वह मार्ग पर के भेड़शालों के पास पहुँचा जहाँ एक गुफा थी, तब शाऊल दिशा फिरने को उसके भीतर गया। और उसी गुफा के कोनों में दाऊद और उसके जन बैठे हुए थे।","poem":1}]},{"type":"verse","number":4,"content":[{"text":"तब दाऊद के जनों ने उससे कहा, “सुन, आज वही दिन है जिसके विषय यहोवा ने तुझ से कहा था, 'मैं तेरे शत्रु को तेरे हाथ में सौंप दूँगा, कि तू उससे मनमाना बर्ताव कर ले।'” तब दाऊद ने उठकर शाऊल के बागे की छोर को छिपकर काट लिया।","poem":1}]},{"type":"verse","number":5,"content":[{"text":"इसके बाद दाऊद शाऊल के बागे की छोर काटने से पछताया।","poem":1}]},{"type":"verse","number":6,"content":[{"text":"वह अपने जनों से कहने लगा, “यहोवा न करे कि मैं अपने प्रभु से जो यहोवा का अभिषिक्त है ऐसा काम करूँ, कि उस पर हाथ उठाऊँ, क्योंकि वह यहोवा का अभिषिक्त है।”","poem":1}]},{"type":"verse","number":7,"content":[{"text":"ऐसी बातें कहकर दाऊद ने अपने जनों को समझाया और उन्हें शाऊल पर आक्रमण करने को उठने न दिया। फिर शाऊल उठकर गुफा से निकला और अपना मार्ग लिया।","poem":1}]},{"type":"verse","number":8,"content":[{"text":"उसके बाद दाऊद भी उठकर गुफा से निकला और शाऊल को पीछे से पुकार के बोला, “हे मेरे प्रभु, हे राजा।” जब शाऊल ने पीछे मुड़कर देखा, तब दाऊद ने भूमि की ओर सिर झुकाकर दण्डवत् की।","poem":1}]},{"type":"verse","number":9,"content":[{"text":"और दाऊद ने शाऊल से कहा, “जो मनुष्य कहते हैं, कि दाऊद तेरी हानि चाहता है उनकी तू क्यों सुनता है*?","poem":1}]},{"type":"verse","number":10,"content":[{"text":"देख, आज तूने अपनी आँखों से देखा है कि यहोवा ने आज गुफा में तुझे मेरे हाथ सौंप दिया था; और किसी-किसी ने तो मुझसे तुझे मारने को कहा था, परन्तु मुझे तुझ पर तरस आया; और मैंने कहा, 'मैं अपने प्रभु पर हाथ न उठाऊँगा; क्योंकि वह यहोवा का अभिषिक्त है।'","poem":1}]},{"type":"verse","number":11,"content":[{"text":"फिर, हे मेरे पिता*, देख, अपने बागे की छोर मेरे हाथ में देख; मैंने तेरे बागे की छोर तो काट ली, परन्तु तुझे घात न किया; इससे निश्चय करके जान ले, कि मेरे मन में कोई बुराई या अपराध का सोच नहीं है। मैंने तेरे विरुद्ध कोई अपराध नहीं किया, परन्तु तू मेरे प्राण लेने को मानो उसका अहेर करता रहता है।","poem":1}]},{"type":"verse","number":12,"content":[{"text":"यहोवा मेरा और तेरा न्याय करे, और यहोवा तुझ से मेरा बदला ले; परन्तु मेरा हाथ तुझ पर न उठेगा।","poem":1}]},{"type":"verse","number":13,"content":[{"text":"प्राचीनों के नीतिवचन के अनुसार 'दुष्टता दुष्टों से होती है;' परन्तु मेरा हाथ तुझ पर न उठेगा।","poem":1}]},{"type":"verse","number":14,"content":[{"text":"इस्राएल का राजा किस का पीछा करने को निकला है? और किस के पीछे पड़ा है? एक मरे कुत्ते के पीछे! एक पिस्सू के पीछे!","poem":1}]},{"type":"verse","number":15,"content":[{"text":"इसलिए यहोवा न्यायी होकर मेरा तेरा विचार करे, और विचार करके मेरा मुकद्दमा लड़े, और न्याय करके मुझे तेरे हाथ से बचाए।”","poem":1}]},{"type":"verse","number":16,"content":[{"text":"जब दाऊद शाऊल से ये बातें कह चुका, तब शाऊल ने कहा, “हे मेरे बेटे दाऊद, क्या यह तेरा बोल है?” तब शाऊल चिल्लाकर रोने लगा।","poem":1}]},{"type":"verse","number":17,"content":[{"text":"फिर उसने दाऊद से कहा, “तू मुझसे अधिक धर्मी है; तूने तो मेरे साथ भलाई की है, परन्तु मैंने तेरे साथ बुराई की।","poem":1}]},{"type":"verse","number":18,"content":[{"text":"और तूने आज यह प्रगट किया है, कि तूने मेरे साथ भलाई की है, कि जब यहोवा ने मुझे तेरे हाथ में कर दिया, तब तूने मुझे घात न किया।","poem":1}]},{"type":"verse","number":19,"content":[{"text":"भला! क्या कोई मनुष्य अपने शत्रु को पाकर कुशल से जाने देता है? इसलिए जो तूने आज मेरे साथ किया है, इसका अच्छा बदला यहोवा तुझे दे।","poem":1}]},{"type":"verse","number":20,"content":[{"text":"और अब, मुझे मालूम हुआ है कि तू निश्चय राजा हो जाएगा, और इस्राएल का राज्य तेरे हाथ में स्थिर होगा।","poem":1}]},{"type":"verse","number":21,"content":[{"text":"अब मुझसे यहोवा की शपथ खा, कि मैं तेरे वंश को तेरे बाद नष्ट न करूँगा, और तेरे पिता के घराने में से तेरा नाम मिटा न डालूँगा।”","poem":1}]},{"type":"verse","number":22,"content":[{"text":"तब दाऊद ने शाऊल से ऐसी ही शपथ खाई। तब शाऊल अपने घर चला गया; और दाऊद अपने जनों समेत गढ़ों में चला गया।","poem":1}]}],"footnotes":[]}}