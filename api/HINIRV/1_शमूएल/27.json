{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"1SA","name":"1 शमूएल","commonName":"1 शमूएल","title":"1 Samuel 1 शमूएल","firstChapterApiLink":"/api/HINIRV/1_शमूएल/1.json","lastChapterApiLink":"/api/HINIRV/1_शमूएल/31.json","numberOfChapters":31},"nextChapterApiLink":"/api/HINIRV/1_शमूएल/28.json","previousChapterApiLink":"/api/HINIRV/1_शमूएल/26.json","chapter":{"number":27,"content":[{"type":"heading","content":["दाऊद का पलिश्तियों से जुड़ना"]},{"type":"line_break"},{"type":"verse","number":1,"content":[{"text":"तब दाऊद सोचने लगा, “अब मैं किसी न किसी दिन शाऊल के हाथ से नष्ट हो जाऊँगा; अब मेरे लिये उत्तम यह है कि मैं पलिश्तियों के देश में भाग जाऊँ; तब शाऊल मेरे विषय निराश होगा, और मुझे इस्राएल के देश के किसी भाग में फिर न ढूँढ़ेगा, तब मैं उसके हाथ से बच निकलूँगा।”","poem":1}]},{"type":"verse","number":2,"content":[{"text":"तब दाऊद अपने छः सौ संगी पुरुषों को लेकर चला गया, और गत के राजा माओक के पुत्र आकीश के पास गया।","poem":1}]},{"type":"verse","number":3,"content":[{"text":"और दाऊद और उसके जन अपने-अपने परिवार समेत गत में आकीश के पास रहने लगे। दाऊद तो अपनी दो स्त्रियों के साथ, अर्थात् यिज्रेली अहीनोअम, और नाबाल की स्त्री कर्मेली अबीगैल के साथ रहा।","poem":1}]},{"type":"verse","number":4,"content":[{"text":"जब शाऊल को यह समाचार मिला कि दाऊद गत को भाग गया है, तब उसने उसे फिर कभी न ढूँढ़ा।","poem":1}]},{"type":"verse","number":5,"content":[{"text":"दाऊद ने आकीश से कहा, “यदि मुझ पर तेरे अनुग्रह की दृष्टि हो, तो देश की किसी बस्ती में मुझे स्थान दिला दे जहाँ मैं रहूँ; तेरा दास तेरे साथ राजधानी में क्यों रहे?”","poem":1}]},{"type":"verse","number":6,"content":[{"text":"तब आकीश ने उसे उसी दिन सिकलग बस्ती दी; इस कारण से सिकलग* आज के दिन तक यहूदा के राजाओं का बना है।","poem":1}]},{"type":"verse","number":7,"content":[{"text":"पलिश्तियों के देश में रहते-रहते दाऊद को एक वर्ष चार महीने बीत गए।","poem":1}]},{"type":"verse","number":8,"content":[{"text":"और दाऊद ने अपने जनों समेत जाकर गशूरियों, गिर्जियों, और अमालेकियों पर चढ़ाई की; ये जातियाँ तो प्राचीनकाल से उस देश में रहती थीं जो शूर के मार्ग में मिस्र देश तक है।","poem":1}]},{"type":"verse","number":9,"content":[{"text":"दाऊद ने उस देश को नष्ट किया, और स्त्री पुरुष किसी को जीवित न छोड़ा, और भेड़-बकरी, गाय-बैल, गदहे, ऊँट, और वस्त्र लेकर लौटा, और आकीश के पास गया।","poem":1}]},{"type":"verse","number":10,"content":[{"text":"आकीश ने पूछा, “आज तुम ने चढ़ाई तो नहीं की?” दाऊद ने कहा, “हाँ, यहूदा यरहमेलियों* और केनियों की दक्षिण दिशा में।”","poem":1}]},{"type":"verse","number":11,"content":[{"text":"दाऊद ने स्त्री पुरुष किसी को जीवित न छोड़ा कि उन्हें गत में पहुँचाए; उसने सोचा था, “ऐसा न हो कि वे हमारा काम बताकर यह कहें, कि दाऊद ने ऐसा-ऐसा किया है। वरन् जब से वह पलिश्तियों के देश में रहता है, तब से उसका काम ऐसा ही है।”","poem":1}]},{"type":"verse","number":12,"content":[{"text":"तब आकीश ने दाऊद की बात सच मानकर कहा, “यह अपने इस्राएली लोगों की दृष्टि में अति घृणित हुआ है; इसलिए यह सदा के लिये मेरा दास बना रहेगा।","poem":1}]}],"footnotes":[]}}