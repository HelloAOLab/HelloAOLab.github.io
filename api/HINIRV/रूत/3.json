{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"RUT","name":"रूत","commonName":"रूत","title":"Ruth रूत","firstChapterApiLink":"/api/HINIRV/रूत/1.json","lastChapterApiLink":"/api/HINIRV/रूत/4.json","numberOfChapters":4},"nextChapterApiLink":"/api/HINIRV/रूत/4.json","previousChapterApiLink":"/api/HINIRV/रूत/2.json","chapter":{"number":3,"content":[{"type":"heading","content":["रूत के छुटकारे का आश्वासन"]},{"type":"line_break"},{"type":"verse","number":1,"content":["उसकी सास नाओमी ने उससे कहा, “हे मेरी बेटी, क्या मैं तेरे लिये आश्रय न ढूँढ़ू कि तेरा भला हो?"]},{"type":"verse","number":2,"content":["अब जिसकी दासियों के पास तू थी, क्या वह बोआज हमारा कुटुम्बी नहीं है? वह तो आज रात को खलिहान में जौ फटकेगा*।"]},{"type":"verse","number":3,"content":["तू स्नान कर तेल लगा, वस्त्र पहनकर खलिहान को जा; परन्तु जब तक वह पुरुष खा पी न चुके तब तक अपने को उस पर प्रगट न करना।"]},{"type":"verse","number":4,"content":["और जब वह लेट जाए, तब तू उसके लेटने के स्थान को देख लेना; फिर भीतर जा उसके पाँव उघाड़ के लेट जाना; तब वही तुझे बताएगा कि तुझे क्या करना चाहिये।”"]},{"type":"verse","number":5,"content":["उसने उससे कहा, “जो कुछ तू कहती है वह सब मैं करूँगी।”"]},{"type":"verse","number":6,"content":["तब वह खलिहान को गई और अपनी सास की आज्ञा के अनुसार ही किया।"]},{"type":"verse","number":7,"content":["जब बोआज खा पी चुका, और उसका मन आनन्दित हुआ, तब जाकर अनाज के ढेर के एक सिरे पर लेट गया। तब वह चुपचाप गई, और उसके पाँव उघाड़ के लेट गई।"]},{"type":"verse","number":8,"content":["आधी रात को वह पुरुष चौंक पड़ा, और आगे की ओर झुककर क्या पाया, कि मेरे पाँवों के पास कोई स्त्री लेटी है।"]},{"type":"verse","number":9,"content":["उसने पूछा, “तू कौन है?” तब वह बोली, “मैं तो तेरी दासी रूत हूँ; तू अपनी दासी को अपनी चद्दर ओढ़ा दे*, क्योंकि तू हमारी भूमि छुड़ानेवाला कुटुम्बी है।”"]},{"type":"verse","number":10,"content":["उसने कहा, “हे बेटी, यहोवा की ओर से तुझ पर आशीष हो; क्योंकि तूने अपनी पिछली प्रीति* पहली से अधिक दिखाई, क्योंकि तू, क्या धनी, क्या कंगाल, किसी जवान के पीछे नहीं लगी।"]},{"type":"verse","number":11,"content":["इसलिए अब, हे मेरी बेटी, मत डर, जो कुछ तू कहेगी मैं तुझ से करूँगा; क्योंकि मेरे नगर के सब लोग जानते हैं कि तू भली स्त्री है।"]},{"type":"verse","number":12,"content":["और सच तो है कि मैं छुड़ानेवाला कुटुम्बी हूँ, तो भी एक और है जिसे मुझसे पहले ही छुड़ाने का अधिकार है।"]},{"type":"verse","number":13,"content":["अतः रात भर ठहरी रह, और सवेरे यदि वह तेरे लिये छुड़ानेवाले का काम करना चाहे; तो अच्छा, वही ऐसा करे; परन्तु यदि वह तेरे लिये छुड़ानेवाले का काम करने को प्रसन्‍न न हो, तो यहोवा के जीवन की शपथ मैं ही वह काम करूँगा। भोर तक लेटी रह।”"]},{"type":"verse","number":14,"content":["तब वह उसके पाँवों के पास भोर तक लेटी रही, और उससे पहले कि कोई दूसरे को पहचान सके वह उठी; और बोआज ने कहा, “कोई जानने न पाए कि खलिहान में कोई स्त्री आई थी।”"]},{"type":"verse","number":15,"content":["तब बोआज ने कहा, “जो चद्दर तू ओढ़े है उसे फैलाकर पकड़ ले।” और जब उसने उसे पकड़ा तब उसने छः नपुए जौ नापकर उसको उठा दिया; फिर वह नगर में चली गई।"]},{"type":"verse","number":16,"content":["जब रूत अपनी सास के पास आई तब उसने पूछा, “हे बेटी, क्या हुआ?” तब जो कुछ उस पुरुष ने उससे किया था वह सब उसने उसे कह सुनाया।"]},{"type":"verse","number":17,"content":["फिर उसने कहा, “यह छः नपुए जौ उसने यह कहकर मुझे दिया, कि अपनी सास के पास खाली हाथ मत जा।”"]},{"type":"verse","number":18,"content":["उसने कहा, “हे मेरी बेटी, जब तक तू न जाने कि इस बात का कैसा फल निकलेगा, तब तक चुपचाप बैठी रह, क्योंकि आज उस पुरुष को यह काम बिना निपटाए चैन न पड़ेगा।”"]}],"footnotes":[]}}