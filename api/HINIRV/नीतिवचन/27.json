{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"PRO","name":"नीतिवचन","commonName":"नीतिवचन","title":"Proverbs नीतिवचन","firstChapterApiLink":"/api/HINIRV/नीतिवचन/1.json","lastChapterApiLink":"/api/HINIRV/नीतिवचन/31.json","numberOfChapters":31},"nextChapterApiLink":"/api/HINIRV/नीतिवचन/28.json","previousChapterApiLink":"/api/HINIRV/नीतिवचन/26.json","chapter":{"number":27,"content":[{"type":"verse","number":1,"content":[{"text":"कल के दिन के विषय में डींग मत मार,","poem":1},{"text":"क्योंकि तू नहीं जानता कि दिन भर में क्या होगा। (याकू. 4:13-14)","poem":1}]},{"type":"verse","number":2,"content":[{"text":"तेरी प्रशंसा और लोग करें तो करें, परन्तु तू आप न करना;","poem":1},{"text":"दूसरा तुझे सराहे तो सराहे, परन्तु तू अपनी सराहना न करना।","poem":1}]},{"type":"verse","number":3,"content":[{"text":"पत्थर तो भारी है और रेत में बोझ है,","poem":1},{"text":"परन्तु मूर्ख का क्रोध, उन दोनों से भी भारी है।","poem":1}]},{"type":"verse","number":4,"content":[{"text":"क्रोध की क्रूरता और प्रकोप की बाढ़,","poem":1},{"text":"परन्तु ईर्ष्या के सामने कौन ठहर सकता है?","poem":1}]},{"type":"verse","number":5,"content":[{"text":"खुली हुई डाँट गुप्त प्रेम से उत्तम है।","poem":1}]},{"type":"verse","number":6,"content":[{"text":"जो घाव मित्र के हाथ से लगें वह विश्वासयोग्य हैं","poem":1},{"text":"परन्तु बैरी अधिक चुम्बन करता है।","poem":1}]},{"type":"verse","number":7,"content":[{"text":"सन्तुष्ट होने पर मधु का छत्ता भी फीका लगता है,","poem":1},{"text":"परन्तु भूखे को सब कड़वी वस्तुएँ भी मीठी जान पड़ती हैं।","poem":1}]},{"type":"verse","number":8,"content":[{"text":"स्थान छोड़कर घूमनेवाला मनुष्य उस चिड़िया के समान है,","poem":1},{"text":"जो घोंसला छोड़कर उड़ती फिरती है।","poem":1}]},{"type":"verse","number":9,"content":[{"text":"जैसे तेल और सुगन्ध से,","poem":1},{"text":"वैसे ही मित्र के हृदय की मनोहर सम्मति से मन आनन्दित होता है।","poem":1}]},{"type":"verse","number":10,"content":[{"text":"जो तेरा और तेरे पिता का भी मित्र हो उसे न छोड़ना;","poem":1},{"text":"और अपनी विपत्ति के दिन, अपने भाई के घर न जाना।","poem":1},{"text":"प्रेम करनेवाला पड़ोसी, दूर रहनेवाले भाई से कहीं उत्तम है*।","poem":1}]},{"type":"verse","number":11,"content":[{"text":"हे मेरे पुत्र, बुद्धिमान होकर* मेरा मन आनन्दित कर,","poem":1},{"text":"तब मैं अपने निन्दा करनेवाले को उत्तर दे सकूँगा।","poem":1}]},{"type":"verse","number":12,"content":[{"text":"बुद्धिमान मनुष्य विपत्ति को आती देखकर छिप जाता है;","poem":1},{"text":"परन्तु भोले लोग आगे बढ़े चले जाते और हानि उठाते हैं।","poem":1}]},{"type":"verse","number":13,"content":[{"text":"जो पराए का उत्तरदायी हो उसका कपड़ा,","poem":1},{"text":"और जो अनजान का उत्तरदायी हो उससे बन्धक की वस्तु ले-ले।","poem":1}]},{"type":"verse","number":14,"content":[{"text":"जो भोर को उठकर अपने पड़ोसी को ऊँचे शब्द से आशीर्वाद देता है,","poem":1},{"text":"उसके लिये यह श्राप गिना जाता है।","poem":1}]},{"type":"verse","number":15,"content":[{"text":"झड़ी के दिन पानी का लगातार टपकना,","poem":1},{"text":"और झगड़ालू पत्‍नी दोनों एक से हैं;","poem":1}]},{"type":"verse","number":16,"content":[{"text":"जो उसको रोक रखे, वह वायु को भी रोक रखेगा और दाहिने हाथ से वह तेल पकड़ेगा।","poem":1}]},{"type":"verse","number":17,"content":[{"text":"जैसे लोहा लोहे को चमका देता है,","poem":1},{"text":"वैसे ही मनुष्य का मुख अपने मित्र की संगति से चमकदार हो जाता है।","poem":1}]},{"type":"verse","number":18,"content":[{"text":"जो अंजीर के पेड़ की रक्षा करता है वह उसका फल खाता है,","poem":1},{"text":"इसी रीति से जो अपने स्वामी की सेवा करता उसकी महिमा होती है।","poem":1}]},{"type":"verse","number":19,"content":[{"text":"जैसे जल में मुख की परछाई मुख को प्रगट करती है,","poem":1},{"text":"वैसे ही मनुष्य का मन मनुष्य को प्रगट करती है।","poem":1}]},{"type":"verse","number":20,"content":[{"text":"जैसे अधोलोक और विनाशलोक,","poem":1},{"text":"वैसे ही मनुष्य की आँखें भी तृप्त नहीं होती।","poem":1}]},{"type":"verse","number":21,"content":[{"text":"जैसे चाँदी के लिये कुठाली और सोने के लिये भट्ठी हैं,","poem":1},{"text":"वैसे ही मनुष्य के लिये उसकी प्रशंसा है।","poem":1}]},{"type":"verse","number":22,"content":[{"text":"चाहे तू मूर्ख को अनाज के बीच ओखली में डालकर मूसल से कूटे,","poem":1},{"text":"तो भी उसकी मूर्खता नहीं जाने की।","poem":1}]},{"type":"verse","number":23,"content":[{"text":"अपनी भेड़-बकरियों की दशा भली-भाँति मन लगाकर जान ले,","poem":1},{"text":"और अपने सब पशुओं के झुण्डों की देख-भाल उचित रीति से कर;","poem":1}]},{"type":"verse","number":24,"content":[{"text":"क्योंकि सम्पत्ति सदा नहीं ठहरती;","poem":1},{"text":"और क्या राजमुकुट पीढ़ी से पीढ़ी तक बना रहता है?","poem":1}]},{"type":"verse","number":25,"content":[{"text":"कटी हुई घास उठा ली जाती और नई घास दिखाई देती है","poem":1},{"text":"और पहाड़ों की हरियाली काटकर इकट्ठी की जाती है;","poem":1}]},{"type":"verse","number":26,"content":[{"text":"तब भेड़ों के बच्चे तेरे वस्त्र के लिये होंगे,","poem":1},{"text":"और बकरों के द्वारा खेत का मूल्य दिया जाएगा;","poem":1}]},{"type":"verse","number":27,"content":[{"text":"और बकरियों का इतना दूध होगा कि तू अपने घराने समेत पेट भरके पिया करेगा,","poem":1},{"text":"और तेरी दासियों का भी जीवन निर्वाह होता रहेगा।","poem":1}]}],"footnotes":[]}}