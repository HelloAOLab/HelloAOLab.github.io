{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"PRO","name":"नीतिवचन","commonName":"नीतिवचन","title":"Proverbs नीतिवचन","firstChapterApiLink":"/api/HINIRV/नीतिवचन/1.json","lastChapterApiLink":"/api/HINIRV/नीतिवचन/31.json","numberOfChapters":31},"nextChapterApiLink":"/api/HINIRV/नीतिवचन/27.json","previousChapterApiLink":"/api/HINIRV/नीतिवचन/25.json","chapter":{"number":26,"content":[{"type":"verse","number":1,"content":[{"text":"जैसा धूपकाल में हिम का, या कटनी के समय वर्षा होना,","poem":1},{"text":"वैसा ही मूर्ख की महिमा भी ठीक नहीं होती।","poem":1}]},{"type":"verse","number":2,"content":[{"text":"जैसे गौरैया घूमते-घूमते और शूपाबेनी उड़ते-उड़ते नहीं बैठती,","poem":1},{"text":"वैसे ही व्यर्थ श्राप नहीं पड़ता।","poem":1}]},{"type":"verse","number":3,"content":[{"text":"घोड़े के लिये कोड़ा, गदहे के लिये लगाम,","poem":1},{"text":"और मूर्खों की पीठ के लिये छड़ी है।","poem":1}]},{"type":"verse","number":4,"content":[{"text":"मूर्ख को उसकी मूर्खता के अनुसार उत्तर न देना ऐसा न हो कि तू भी उसके तुल्य ठहरे।","poem":1}]},{"type":"verse","number":5,"content":[{"text":"मूर्ख को उसकी मूर्खता के अनुसार उत्तर देना,","poem":1},{"text":"ऐसा न हो कि वह अपनी दृष्टि में बुद्धिमान ठहरे।","poem":1}]},{"type":"verse","number":6,"content":[{"text":"जो मूर्ख के हाथ से संदेशा भेजता है,","poem":1},{"text":"वह मानो अपने पाँव में कुल्हाड़ा मारता और विष पीता है।","poem":1}]},{"type":"verse","number":7,"content":[{"text":"जैसे लँगड़े के पाँव लड़खड़ाते हैं,","poem":1},{"text":"वैसे ही मूर्खों के मुँह में नीतिवचन होता है।","poem":1}]},{"type":"verse","number":8,"content":[{"text":"जैसे पत्थरों के ढेर में मणियों की थैली,","poem":1},{"text":"वैसे ही मूर्ख को महिमा देनी होती है।","poem":1}]},{"type":"verse","number":9,"content":[{"text":"जैसे मतवाले के हाथ में काँटा गड़ता है,","poem":1},{"text":"वैसे ही मूर्खों का कहा हुआ नीतिवचन भी दुःखदाई होता है।","poem":1}]},{"type":"verse","number":10,"content":[{"text":"जैसा कोई तीरन्दाज जो अकारण सब को मारता हो,","poem":1},{"text":"वैसा ही मूर्खों या राहगीरों का मजदूरी में लगानेवाला भी होता है।","poem":1}]},{"type":"verse","number":11,"content":[{"text":"जैसे कुत्ता अपनी छाँट को चाटता है,","poem":1},{"text":"वैसे ही मूर्ख अपनी मूर्खता को दोहराता है। (2 पतरस. 2:20-22)","poem":1}]},{"type":"verse","number":12,"content":[{"text":"यदि तू ऐसा मनुष्य देखे जो अपनी दृष्टि में बुद्धिमान बनता हो,","poem":1},{"text":"तो उससे अधिक आशा मूर्ख ही से है।","poem":1}]},{"type":"verse","number":13,"content":[{"text":"आलसी कहता है, “मार्ग में सिंह है,","poem":1},{"text":"चौक में सिंह है!”","poem":1}]},{"type":"verse","number":14,"content":[{"text":"जैसे किवाड़ अपनी चूल पर घूमता है,","poem":1},{"text":"वैसे ही आलसी अपनी खाट पर करवटें लेता है।","poem":1}]},{"type":"verse","number":15,"content":[{"text":"आलसी अपना हाथ थाली में तो डालता है,","poem":1},{"text":"परन्तु आलस्य के कारण कौर मुँह तक नहीं उठाता।","poem":1}]},{"type":"verse","number":16,"content":[{"text":"आलसी अपने को ठीक उत्तर देनेवाले","poem":1},{"text":"सात मनुष्यों से भी अधिक बुद्धिमान समझता है।","poem":1}]},{"type":"verse","number":17,"content":[{"text":"जो मार्ग पर चलते हुए पराये झगड़े में विघ्न डालता है,","poem":1},{"text":"वह उसके समान है, जो कुत्ते को कानों से पकड़ता है।","poem":1}]},{"type":"verse","number":18,"content":[{"text":"जैसा एक पागल जो जहरीले तीर मारता है,","poem":1}]},{"type":"verse","number":19,"content":[{"text":"वैसा ही वह भी होता है जो अपने पड़ोसी को धोखा देकर कहता है,","poem":1},{"text":"“मैं तो मजाक कर रहा था।”","poem":1}]},{"type":"verse","number":20,"content":[{"text":"जैसे लकड़ी न होने से आग बुझती है,","poem":1},{"text":"उसी प्रकार जहाँ कानाफूसी करनेवाला नहीं, वहाँ झगड़ा मिट जाता है।","poem":1}]},{"type":"verse","number":21,"content":[{"text":"जैसा अंगारों में कोयला और आग में लकड़ी होती है,","poem":1},{"text":"वैसा ही झगड़ा बढ़ाने के लिये झगड़ालू होता है।","poem":1}]},{"type":"verse","number":22,"content":[{"text":"कानाफूसी करनेवाले के वचन,","poem":1},{"text":"स्वादिष्ट भोजन के समान भीतर उतर जाते हैं।","poem":1}]},{"type":"verse","number":23,"content":[{"text":"जैसा कोई चाँदी का पानी चढ़ाया हुआ मिट्टी का बर्तन हो,","poem":1},{"text":"वैसा ही बुरे मनवाले के प्रेम भरे वचन* होते हैं।","poem":1}]},{"type":"verse","number":24,"content":[{"text":"जो बैरी बात से तो अपने को भोला बनाता है,","poem":1},{"text":"परन्तु अपने भीतर छल रखता है,","poem":1}]},{"type":"verse","number":25,"content":[{"text":"उसकी मीठी-मीठी बात पर विश्वास न करना,","poem":1},{"text":"क्योंकि उसके मन में सात घिनौनी वस्तुएँ रहती हैं;","poem":1}]},{"type":"verse","number":26,"content":[{"text":"चाहे उसका बैर छल के कारण छिप भी जाए,","poem":1},{"text":"तो भी उसकी बुराई सभा के बीच प्रगट हो जाएगी*।","poem":1}]},{"type":"verse","number":27,"content":[{"text":"जो गड्ढा खोदे, वही उसी में गिरेगा, और जो पत्थर लुढ़काए,","poem":1},{"text":"वह उलटकर उसी पर लुढ़क आएगा।","poem":1}]},{"type":"verse","number":28,"content":[{"text":"जिस ने किसी को झूठी बातों से घायल किया हो वह उससे बैर रखता है,","poem":1},{"text":"और चिकनी चुपड़ी बात बोलनेवाला विनाश का कारण होता है।","poem":1}]}],"footnotes":[]}}