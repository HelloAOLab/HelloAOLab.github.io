{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"PRO","name":"नीतिवचन","commonName":"नीतिवचन","title":"Proverbs नीतिवचन","firstChapterApiLink":"/api/HINIRV/नीतिवचन/1.json","lastChapterApiLink":"/api/HINIRV/नीतिवचन/31.json","numberOfChapters":31},"nextChapterApiLink":"/api/HINIRV/नीतिवचन/4.json","previousChapterApiLink":"/api/HINIRV/नीतिवचन/2.json","chapter":{"number":3,"content":[{"type":"heading","content":["युवाओं के लिए मार्गदर्शन"]},{"type":"verse","number":1,"content":[{"text":"हे मेरे पुत्र, मेरी शिक्षा को न भूलना;","poem":1},{"text":"अपने हृदय में मेरी आज्ञाओं को रखे रहना;","poem":1}]},{"type":"verse","number":2,"content":[{"text":"क्योंकि ऐसा करने से तेरी आयु बढ़ेगी,","poem":1},{"text":"और तू अधिक कुशल से रहेगा।","poem":1}]},{"type":"verse","number":3,"content":[{"text":"कृपा और सच्चाई तुझ से अलग न होने पाएँ;","poem":1},{"text":"वरन् उनको अपने गले का हार बनाना,","poem":1},{"text":"और अपनी हृदयरूपी पटिया पर लिखना। (2 कुरिन्थियों. 3:3)","poem":1}]},{"type":"verse","number":4,"content":[{"text":"तब तू परमेश्‍वर और मनुष्य दोनों का अनुग्रह पाएगा,","poem":1},{"text":"तू अति प्रतिष्ठित होगा। (लूका 2:52, रोम. 12:17, 2 कुरिन्थियों. 8:21)","poem":1}]},{"type":"verse","number":5,"content":[{"text":"तू अपनी समझ का सहारा न लेना,","poem":1},{"text":"वरन् सम्पूर्ण मन से यहोवा पर भरोसा रखना*।","poem":1}]},{"type":"verse","number":6,"content":[{"text":"उसी को स्मरण करके सब काम करना,","poem":1},{"text":"तब वह तेरे लिये सीधा मार्ग निकालेगा।","poem":1}]},{"type":"verse","number":7,"content":[{"text":"अपनी दृष्टि में बुद्धिमान न होना;","poem":1},{"text":"यहोवा का भय मानना, और बुराई से अलग रहना। (रोम. 12:16)","poem":1}]},{"type":"verse","number":8,"content":[{"text":"ऐसा करने से तेरा शरीर भला चंगा,","poem":1},{"text":"और तेरी हड्डियाँ पुष्ट रहेंगी।","poem":1}]},{"type":"verse","number":9,"content":[{"text":"अपनी सम्पत्ति के द्वारा","poem":1},{"text":"और अपनी भूमि की सारी पहली उपज देकर यहोवा की प्रतिष्ठा करना;","poem":1}]},{"type":"verse","number":10,"content":[{"text":"इस प्रकार तेरे खत्ते भरे","poem":1},{"text":"और पूरे रहेंगे, और तेरे रसकुण्डों से नया दाखमधु उमण्डता रहेगा।","poem":1}]},{"type":"verse","number":11,"content":[{"text":"हे मेरे पुत्र, यहोवा की शिक्षा से मुँह न मोड़ना,","poem":1},{"text":"और जब वह तुझे डाँटे, तब तू बुरा न मानना,","poem":1}]},{"type":"verse","number":12,"content":[{"text":"जैसे पिता अपने प्रिय पुत्र को डाँटता है,","poem":1},{"text":"वैसे ही यहोवा जिससे प्रेम रखता है उसको डाँटता है। (इफिसियों. 6:4, इब्रानियों. 12:5-7)","poem":1}]},{"type":"verse","number":13,"content":[{"text":"क्या ही धन्य है वह मनुष्य जो बुद्धि पाए, और वह मनुष्य जो समझ प्राप्त करे,","poem":1}]},{"type":"verse","number":14,"content":[{"text":"जो उपलब्धि बुद्धि से प्राप्त होती है, वह चाँदी की प्राप्ति से बड़ी,","poem":1},{"text":"और उसका लाभ शुद्ध सोने के लाभ से भी उत्तम है।","poem":1}]},{"type":"verse","number":15,"content":[{"text":"वह बहुमूल्य रत्नों से अधिक मूल्यवान है,","poem":1},{"text":"और जितनी वस्तुओं की तू लालसा करता है, उनमें से कोई भी उसके तुल्य न ठहरेगी।","poem":1}]},{"type":"verse","number":16,"content":[{"text":"उसके दाहिने हाथ में दीर्घायु,","poem":1},{"text":"और उसके बाएँ हाथ में धन और महिमा हैं।","poem":1}]},{"type":"verse","number":17,"content":[{"text":"उसके मार्ग आनन्ददायक हैं,","poem":1},{"text":"और उसके सब मार्ग कुशल के हैं।","poem":1}]},{"type":"verse","number":18,"content":[{"text":"जो बुद्धि को ग्रहण कर लेते हैं,","poem":1},{"text":"उनके लिये वह जीवन का वृक्ष बनती है; और जो उसको पकड़े रहते हैं, वह धन्य हैं।","poem":1}]},{"type":"verse","number":19,"content":[{"text":"यहोवा ने पृथ्वी की नींव बुद्धि ही से डाली;","poem":1},{"text":"और स्वर्ग को समझ ही के द्वारा स्थिर किया।","poem":1}]},{"type":"verse","number":20,"content":[{"text":"उसी के ज्ञान के द्वारा गहरे सागर फूट निकले,","poem":1},{"text":"और आकाशमण्डल से ओस टपकती है।","poem":1}]},{"type":"verse","number":21,"content":[{"text":"हे मेरे पुत्र, ये बातें तेरी दृष्टि की ओट न होने पाए; तू खरी बुद्धि","poem":1},{"text":"और विवेक* की रक्षा कर,","poem":1}]},{"type":"verse","number":22,"content":[{"text":"तब इनसे तुझे जीवन मिलेगा,","poem":1},{"text":"और ये तेरे गले का हार बनेंगे।","poem":1}]},{"type":"verse","number":23,"content":[{"text":"तब तू अपने मार्ग पर निडर चलेगा,","poem":1},{"text":"और तेरे पाँव में ठेस न लगेगी।","poem":1}]},{"type":"verse","number":24,"content":[{"text":"जब तू लेटेगा, तब भय न खाएगा,","poem":1},{"text":"जब तू लेटेगा, तब सुख की नींद आएगी।","poem":1}]},{"type":"verse","number":25,"content":[{"text":"अचानक आनेवाले भय से न डरना,","poem":1},{"text":"और जब दुष्टों पर विपत्ति आ पड़े,","poem":1},{"text":"तब न घबराना;","poem":1}]},{"type":"verse","number":26,"content":[{"text":"क्योंकि यहोवा तुझे सहारा दिया करेगा,","poem":1},{"text":"और तेरे पाँव को फंदे में फँसने न देगा।","poem":1}]},{"type":"verse","number":27,"content":[{"text":"जो भलाई के योग्य है उनका भला अवश्य करना,","poem":1},{"text":"यदि ऐसा करना तेरी शक्ति में है।","poem":1}]},{"type":"verse","number":28,"content":[{"text":"यदि तेरे पास देने को कुछ हो,","poem":1},{"text":"तो अपने पड़ोसी से न कहना कि जा कल फिर आना, कल मैं तुझे दूँगा। (2 कुरिन्थियों. 8:12)","poem":1}]},{"type":"verse","number":29,"content":[{"text":"जब तेरा पड़ोसी तेरे पास निश्चिन्त रहता है,","poem":1},{"text":"तब उसके विरुद्ध बुरी युक्ति न बाँधना।","poem":1}]},{"type":"verse","number":30,"content":[{"text":"जिस मनुष्य ने तुझ से बुरा व्यवहार न किया हो,","poem":1},{"text":"उससे अकारण मुकद्दमा खड़ा न करना।","poem":1}]},{"type":"verse","number":31,"content":[{"text":"उपद्रवी पुरुष के विषय में डाह न करना,","poem":1},{"text":"न उसकी सी चाल चलना;","poem":1}]},{"type":"verse","number":32,"content":[{"text":"क्योंकि यहोवा कुटिल मनुष्य से घृणा करता है,","poem":1},{"text":"परन्तु वह अपना भेद सीधे लोगों पर प्रकट करता है।","poem":1}]},{"type":"verse","number":33,"content":[{"text":"दुष्ट के घर पर यहोवा का श्राप","poem":1},{"text":"और धर्मियों के वासस्थान पर उसकी आशीष होती है।","poem":1}]},{"type":"verse","number":34,"content":[{"text":"ठट्ठा करनेवालों का वह निश्चय ठट्ठा करता है;","poem":1},{"text":"परन्तु दीनों पर अनुग्रह करता है। (याकूब. 4:6, 1 पतरस. 5:5)","poem":1}]},{"type":"verse","number":35,"content":[{"text":"बुद्धिमान महिमा को पाएँगे,","poem":1},{"text":"परन्तु मूर्खों की बढ़ती अपमान ही की होगी।","poem":1}]}],"footnotes":[]}}