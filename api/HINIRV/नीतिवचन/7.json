{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"PRO","name":"नीतिवचन","commonName":"नीतिवचन","title":"Proverbs नीतिवचन","firstChapterApiLink":"/api/HINIRV/नीतिवचन/1.json","lastChapterApiLink":"/api/HINIRV/नीतिवचन/31.json","numberOfChapters":31},"nextChapterApiLink":"/api/HINIRV/नीतिवचन/8.json","previousChapterApiLink":"/api/HINIRV/नीतिवचन/6.json","chapter":{"number":7,"content":[{"type":"line_break"},{"type":"verse","number":1,"content":[{"text":"हे मेरे पुत्र, मेरी बातों को माना कर, और मेरी आज्ञाओं को अपने मन में रख छोड़।","poem":1}]},{"type":"verse","number":2,"content":[{"text":"मेरी आज्ञाओं को मान, इससे तू जीवित रहेगा, और मेरी शिक्षा को अपनी आँख की पुतली जान;","poem":1}]},{"type":"verse","number":3,"content":[{"text":"उनको अपनी उँगलियों में बाँध, और अपने हृदय की पटिया पर लिख ले।","poem":1}]},{"type":"verse","number":4,"content":[{"text":"बुद्धि से कह कि, “तू मेरी बहन है,” और समझ को अपनी कुटुम्बी बना;","poem":1}]},{"type":"verse","number":5,"content":[{"text":"तब तू पराई स्त्री से बचेगा, जो चिकनी चुपड़ी बातें बोलती है।","poem":1}]},{"type":"heading","content":["चालबाज वेश्या"]},{"type":"line_break"},{"type":"verse","number":6,"content":[{"text":"मैंने एक दिन अपने घर की खिड़की से, अर्थात् अपने झरोखे से झाँका,","poem":1}]},{"type":"verse","number":7,"content":[{"text":"तब मैंने भोले लोगों* में से एक निर्बुद्धि जवान को देखा;","poem":1}]},{"type":"verse","number":8,"content":[{"text":"वह उस स्त्री के घर के कोने के पास की सड़क से गुजर रहा था, और उसने उसके घर का मार्ग लिया।","poem":1}]},{"type":"verse","number":9,"content":[{"text":"उस समय दिन ढल गया, और संध्याकाल आ गया था, वरन् रात का घोर अंधकार छा गया था।","poem":1}]},{"type":"verse","number":10,"content":[{"text":"और उससे एक स्त्री मिली, जिसका भेष वेश्या के समान था, और वह बड़ी धूर्त थी।","poem":1}]},{"type":"verse","number":11,"content":[{"text":"वह शान्ति रहित और चंचल थी, और उसके पैर घर में नहीं टिकते थे;","poem":1}]},{"type":"verse","number":12,"content":[{"text":"कभी वह सड़क में, कभी चौक में पाई जाती थी, और एक-एक कोने पर वह बाट जोहती थी।","poem":1}]},{"type":"verse","number":13,"content":[{"text":"तब उसने उस जवान को पकड़कर चूमा, और निर्लज्जता की चेष्टा करके उससे कहा,","poem":1}]},{"type":"verse","number":14,"content":[{"text":"“मैंने आज ही मेलबलि चढ़ाया* और अपनी मन्नतें पूरी की;","poem":1}]},{"type":"verse","number":15,"content":[{"text":"इसी कारण मैं तुझ से भेंट करने को निकली, मैं तेरे दर्शन की खोजी थी, और अभी पाया है।","poem":1}]},{"type":"verse","number":16,"content":[{"text":"मैंने अपने पलंग के बिछौने पर मिस्र के बेलबूटेवाले कपड़े बिछाए हैं;","poem":1}]},{"type":"verse","number":17,"content":[{"text":"मैंने अपने बिछौने पर गन्धरस, अगर और दालचीनी छिड़की है।","poem":1}]},{"type":"verse","number":18,"content":[{"text":"इसलिए अब चल हम प्रेम से भोर तक जी बहलाते रहें; हम परस्पर की प्रीति से आनन्दित रहें।","poem":1}]},{"type":"verse","number":19,"content":[{"text":"क्योंकि मेरा पति घर में नहीं है; वह दूर देश को चला गया है;","poem":1}]},{"type":"verse","number":20,"content":[{"text":"वह चाँदी की थैली ले गया है; और पूर्णमासी को लौट आएगा।”","poem":1}]},{"type":"verse","number":21,"content":[{"text":"ऐसी ही लुभानेवाली बातें कह कहकर, उसने उसको फँसा लिया; और अपनी चिकनी चुपड़ी बातों से उसको अपने वश में कर लिया।","poem":1}]},{"type":"verse","number":22,"content":[{"text":"वह तुरन्त उसके पीछे हो लिया, जैसे बैल कसाई-खाने को, या हिरन फंदे में कदम रखता है।","poem":1}]},{"type":"verse","number":23,"content":[{"text":"अन्त में उस जवान का कलेजा तीर से बेधा जाएगा; वह उस चिड़िया के समान है जो फंदे की ओर वेग से उड़ती है और नहीं जानती कि उससे उसके प्राण जाएँगे।","poem":1}]},{"type":"verse","number":24,"content":[{"text":"अब हे मेरे पुत्रों, मेरी सुनो, और मेरी बातों पर मन लगाओ।","poem":1}]},{"type":"verse","number":25,"content":[{"text":"तेरा मन ऐसी स्त्री के मार्ग की ओर न फिरे, और उसकी डगरों में भूल कर भी न जाना;","poem":1}]},{"type":"verse","number":26,"content":[{"text":"क्योंकि बहुत से लोग उसके द्वारा मारे गए है*; उसके घात किए हुओं की एक बड़ी संख्या होगी।","poem":1}]},{"type":"verse","number":27,"content":[{"text":"उसका घर अधोलोक का मार्ग है, वह मृत्यु के घर में पहुँचाता है।","poem":1}]}],"footnotes":[]}}