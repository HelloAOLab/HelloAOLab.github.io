{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"PRO","name":"नीतिवचन","commonName":"नीतिवचन","title":"Proverbs नीतिवचन","firstChapterApiLink":"/api/HINIRV/नीतिवचन/1.json","lastChapterApiLink":"/api/HINIRV/नीतिवचन/31.json","numberOfChapters":31},"nextChapterApiLink":"/api/HINIRV/नीतिवचन/22.json","previousChapterApiLink":"/api/HINIRV/नीतिवचन/20.json","chapter":{"number":21,"content":[{"type":"verse","number":1,"content":[{"text":"राजा का मन जल की धाराओं के समान यहोवा के हाथ में रहता है,","poem":1},{"text":"जिधर वह चाहता उधर उसको मोड़ देता है।","poem":1}]},{"type":"verse","number":2,"content":[{"text":"मनुष्य का सारा चालचलन अपनी दृष्टि में तो ठीक होता है,","poem":1},{"text":"परन्तु यहोवा मन को जाँचता है,","poem":1}]},{"type":"verse","number":3,"content":[{"text":"धर्म और न्याय करना,","poem":1},{"text":"यहोवा को बलिदान से अधिक अच्छा लगता है।","poem":1}]},{"type":"verse","number":4,"content":[{"text":"चढ़ी आँखें, घमण्डी मन,","poem":1},{"text":"और दुष्टों की खेती, तीनों पापमय हैं।","poem":1}]},{"type":"verse","number":5,"content":[{"text":"कामकाजी की कल्पनाओं से केवल लाभ होता है,","poem":1},{"text":"परन्तु उतावली करनेवाले को केवल घटती होती है।","poem":1}]},{"type":"verse","number":6,"content":[{"text":"जो धन झूठ के द्वारा प्राप्त हो, वह वायु से उड़ जानेवाला कुहरा है,","poem":1},{"text":"उसके ढूँढ़नेवाले मृत्यु ही को ढूँढ़ते हैं।","poem":1}]},{"type":"verse","number":7,"content":[{"text":"जो उपद्रव दुष्ट लोग करते हैं,","poem":1},{"text":"उससे उन्हीं का नाश होता है, क्योंकि वे न्याय का काम करने से इन्कार करते हैं।","poem":1}]},{"type":"verse","number":8,"content":[{"text":"पाप से लदे हुए मनुष्य का मार्ग बहुत ही टेढ़ा होता है,","poem":1},{"text":"परन्तु जो पवित्र है, उसका कर्म सीधा होता है।","poem":1}]},{"type":"verse","number":9,"content":[{"text":"लम्बे-चौड़े घर में झगड़ालू पत्‍नी के संग रहने से,","poem":1},{"text":"छत के कोने पर रहना उत्तम है।","poem":1}]},{"type":"verse","number":10,"content":[{"text":"दुष्ट जन बुराई की लालसा जी से करता है,","poem":1},{"text":"वह अपने पड़ोसी पर अनुग्रह की दृष्टि नहीं करता।","poem":1}]},{"type":"verse","number":11,"content":[{"text":"जब ठट्ठा करनेवाले को दण्ड दिया जाता है, तब भोला बुद्धिमान हो जाता है;","poem":1},{"text":"और जब बुद्धिमान को उपदेश दिया जाता है, तब वह ज्ञान प्राप्त करता है।","poem":1}]},{"type":"verse","number":12,"content":[{"text":"धर्मी जन दुष्टों के घराने पर बुद्धिमानी से विचार करता है,","poem":1},{"text":"और परमेश्‍वर दुष्टों को बुराइयों में उलट देता है।","poem":1}]},{"type":"verse","number":13,"content":[{"text":"जो कंगाल की दुहाई पर कान न दे,","poem":1},{"text":"वह आप पुकारेगा और उसकी सुनी न जाएगी।","poem":1}]},{"type":"verse","number":14,"content":[{"text":"गुप्त में दी हुई भेंट से क्रोध ठण्डा होता है,","poem":1},{"text":"और चुपके से दी हुई घूस से बड़ी जलजलाहट भी थमती है।","poem":1}]},{"type":"verse","number":15,"content":[{"text":"न्याय का काम करना धर्मी को तो आनन्द,","poem":1},{"text":"परन्तु अनर्थकारियों को विनाश ही का कारण जान पड़ता है।","poem":1}]},{"type":"verse","number":16,"content":[{"text":"जो मनुष्य बुद्धि के मार्ग से भटक जाए,","poem":1},{"text":"उसका ठिकाना मरे हुओं के बीच में होगा।","poem":1}]},{"type":"verse","number":17,"content":[{"text":"जो रागरंग से प्रीति रखता है, वह कंगाल हो जाता है;","poem":1},{"text":"और जो दाखमधु पीने और तेल लगाने से प्रीति रखता है, वह धनी नहीं होता।","poem":1}]},{"type":"verse","number":18,"content":[{"text":"दुष्ट जन धर्मी की छुड़ौती ठहरता है,","poem":1},{"text":"और विश्वासघाती सीधे लोगों के बदले दण्ड भोगते हैं।","poem":1}]},{"type":"verse","number":19,"content":[{"text":"झगड़ालू और चिढ़नेवाली पत्‍नी के संग रहने से,","poem":1},{"text":"जंगल में रहना उत्तम है।","poem":1}]},{"type":"verse","number":20,"content":[{"text":"बुद्धिमान के घर में उत्तम धन और तेल पाए जाते हैं,","poem":1},{"text":"परन्तु मूर्ख उनको उड़ा डालता है।","poem":1}]},{"type":"verse","number":21,"content":[{"text":"जो धर्म और कृपा का पीछा करता है*,","poem":1},{"text":"वह जीवन, धर्म और महिमा भी पाता है।","poem":1}]},{"type":"verse","number":22,"content":[{"text":"बुद्धिमान शूरवीरों के नगर पर चढ़कर,","poem":1},{"text":"उनके बल को जिस पर वे भरोसा करते हैं, नाश करता है।","poem":1}]},{"type":"verse","number":23,"content":[{"text":"जो अपने मुँह को वश में रखता है","poem":1},{"text":"वह अपने प्राण को विपत्तियों से बचाता है।","poem":1}]},{"type":"verse","number":24,"content":[{"text":"जो अभिमान से रोष में आकर काम करता है, उसका नाम अभिमानी,","poem":1},{"text":"और अहंकारी ठट्ठा करनेवाला पड़ता है।","poem":1}]},{"type":"verse","number":25,"content":[{"text":"आलसी अपनी लालसा ही में मर जाता है,","poem":1},{"text":"क्योंकि उसके हाथ काम करने से इन्कार करते हैं।","poem":1}]},{"type":"verse","number":26,"content":[{"text":"कोई ऐसा है, जो दिन भर लालसा ही किया करता है,","poem":1},{"text":"परन्तु धर्मी लगातार दान करता रहता है।","poem":1}]},{"type":"verse","number":27,"content":[{"text":"दुष्टों का बलिदान घृणित है;","poem":1},{"text":"विशेष करके जब वह बुरे उद्देश्य के साथ लाता है।","poem":1}]},{"type":"verse","number":28,"content":[{"text":"झूठा साक्षी नाश हो जाएगा,","poem":1},{"text":"परन्तु सच्चा साक्षी सदा स्थिर रहेगा।","poem":1}]},{"type":"verse","number":29,"content":[{"text":"दुष्ट मनुष्य अपना मुख कठोर करता है,","poem":1},{"text":"और धर्मी अपनी चाल सीधी रखता है*।","poem":1}]},{"type":"verse","number":30,"content":[{"text":"यहोवा के विरुद्ध न तो कुछ बुद्धि,","poem":1},{"text":"और न कुछ समझ, न कोई युक्ति चलती है।","poem":1}]},{"type":"verse","number":31,"content":[{"text":"युद्ध के दिन के लिये घोड़ा तैयार तो होता है,","poem":1},{"text":"परन्तु जय यहोवा ही से मिलती है।","poem":1}]}],"footnotes":[]}}