{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"PRO","name":"नीतिवचन","commonName":"नीतिवचन","title":"Proverbs नीतिवचन","firstChapterApiLink":"/api/HINIRV/नीतिवचन/1.json","lastChapterApiLink":"/api/HINIRV/नीतिवचन/31.json","numberOfChapters":31},"nextChapterApiLink":"/api/HINIRV/नीतिवचन/9.json","previousChapterApiLink":"/api/HINIRV/नीतिवचन/7.json","chapter":{"number":8,"content":[{"type":"heading","content":["ज्ञान की श्रेष्ठता"]},{"type":"verse","number":1,"content":[{"text":"क्या बुद्धि नहीं पुकारती है?","poem":1},{"text":"क्या समझ ऊँचे शब्द से नहीं बोलती है?","poem":1}]},{"type":"verse","number":2,"content":[{"text":"बुद्धि तो मार्ग के ऊँचे स्थानों पर,","poem":1},{"text":"और चौराहों में खड़ी होती है*;","poem":1}]},{"type":"verse","number":3,"content":[{"text":"फाटकों के पास नगर के पैठाव में,","poem":1},{"text":"और द्वारों ही में वह ऊँचे स्वर से कहती है,","poem":1}]},{"type":"verse","number":4,"content":[{"text":"“हे लोगों, मैं तुम को पुकारती हूँ,","poem":1},{"text":"और मेरी बातें सब मनुष्यों के लिये हैं।","poem":1}]},{"type":"verse","number":5,"content":[{"text":"हे भोलों, चतुराई सीखो;","poem":1},{"text":"और हे मूर्खों, अपने मन में समझ लो","poem":1}]},{"type":"verse","number":6,"content":[{"text":"सुनो, क्योंकि मैं उत्तम बातें कहूँगी,","poem":1},{"text":"और जब मुँह खोलूँगी, तब उससे सीधी बातें निकलेंगी;","poem":1}]},{"type":"verse","number":7,"content":[{"text":"क्योंकि मुझसे सच्चाई की बातों का वर्णन होगा;","poem":1},{"text":"दुष्टता की बातों से मुझ को घृणा आती है।","poem":1}]},{"type":"verse","number":8,"content":[{"text":"मेरे मुँह की सब बातें धर्म की होती हैं,","poem":1},{"text":"उनमें से कोई टेढ़ी या उलट फेर की बात नहीं निकलती है।","poem":1}]},{"type":"verse","number":9,"content":[{"text":"समझवाले के लिये वे सब सहज,","poem":1},{"text":"और ज्ञान प्राप्त करनेवालों के लिये अति सीधी हैं।","poem":1}]},{"type":"verse","number":10,"content":[{"text":"चाँदी नहीं, मेरी शिक्षा ही को चुन लो,","poem":1},{"text":"और उत्तम कुन्दन से बढ़कर ज्ञान को ग्रहण करो।","poem":1}]},{"type":"verse","number":11,"content":[{"text":"क्योंकि बुद्धि, बहुमूल्य रत्नों से भी अच्छी है,","poem":1},{"text":"और सारी मनभावनी वस्तुओं में कोई भी उसके तुल्य नहीं है।","poem":1}]},{"type":"verse","number":12,"content":[{"text":"मैं जो बुद्धि हूँ, और मैं चतुराई में वास करती हूँ*,","poem":1},{"text":"और ज्ञान और विवेक को प्राप्त करती हूँ।","poem":1}]},{"type":"verse","number":13,"content":[{"text":"यहोवा का भय मानना बुराई से बैर रखना है।","poem":1},{"text":"घमण्ड और अहंकार, बुरी चाल से,","poem":1},{"text":"और उलट फेर की बात से मैं बैर रखती हूँ।","poem":1}]},{"type":"verse","number":14,"content":[{"text":"उत्तम युक्ति, और खरी बुद्धि मेरी ही है, मुझ में समझ है,","poem":1},{"text":"और पराक्रम भी मेरा है।","poem":1}]},{"type":"verse","number":15,"content":[{"text":"मेरे ही द्वारा राजा राज्य करते हैं,","poem":1},{"text":"और अधिकारी धर्म से शासन करते हैं; (रोमियों. 13:1)","poem":1}]},{"type":"verse","number":16,"content":[{"text":"मेरे ही द्वारा राजा,","poem":1},{"text":"हाकिम और पृथ्वी के सब न्यायी शासन करते हैं।","poem":1}]},{"type":"verse","number":17,"content":[{"text":"जो मुझसे प्रेम रखते हैं, उनसे मैं भी प्रेम रखती हूँ,","poem":1},{"text":"और जो मुझ को यत्न से तड़के उठकर खोजते हैं, वे मुझे पाते हैं।","poem":1}]},{"type":"verse","number":18,"content":[{"text":"धन और प्रतिष्ठा,","poem":1},{"text":"शाश्‍वत धन और धार्मिकता मेरे पास हैं।","poem":1}]},{"type":"verse","number":19,"content":[{"text":"मेरा फल शुद्ध सोने से,","poem":1},{"text":"वरन् कुन्दन से भी उत्तम है,","poem":1},{"text":"और मेरी उपज उत्तम चाँदी से अच्छी है।","poem":1}]},{"type":"verse","number":20,"content":[{"text":"मैं धर्म के मार्ग में,","poem":1},{"text":"और न्याय की डगरों के बीच में चलती हूँ,","poem":1}]},{"type":"verse","number":21,"content":[{"text":"जिससे मैं अपने प्रेमियों को धन-सम्‍पत्ति का भागी करूँ,","poem":1},{"text":"और उनके भण्डारों को भर दूँ।","poem":1}]},{"type":"verse","number":22,"content":[{"text":"“यहोवा ने मुझे काम करने के आरम्भ में,","poem":1},{"text":"वरन् अपने प्राचीनकाल के कामों से भी पहले उत्‍पन्‍न किया*।","poem":1}]},{"type":"verse","number":23,"content":[{"text":"मैं सदा से वरन् आदि ही से पृथ्वी की सृष्टि से पहले ही से ठहराई गई हूँ।","poem":1}]},{"type":"verse","number":24,"content":[{"text":"जब न तो गहरा सागर था,","poem":1},{"text":"और न जल के सोते थे, तब ही से मैं उत्‍पन्‍न हुई।","poem":1}]},{"type":"verse","number":25,"content":[{"text":"जब पहाड़ और पहाड़ियाँ स्थिर न की गई थीं,","poem":1},{"text":"तब ही से मैं उत्‍पन्‍न हुई। (यूह. 1:1,2, यूह. 17:24, कुलुस्सियों. 1:17)","poem":1}]},{"type":"verse","number":26,"content":[{"text":"जब यहोवा ने न तो पृथ्वी","poem":1},{"text":"और न मैदान, न जगत की धूलि के परमाणु बनाए थे, इनसे पहले मैं उत्‍पन्‍न हुई।","poem":1}]},{"type":"verse","number":27,"content":[{"text":"जब उसने आकाश को स्थिर किया, तब मैं वहाँ थी,","poem":1},{"text":"जब उसने गहरे सागर के ऊपर आकाशमण्डल ठहराया,","poem":1}]},{"type":"verse","number":28,"content":[{"text":"जब उसने आकाशमण्डल को ऊपर से स्थिर किया,","poem":1},{"text":"और गहरे सागर के सोते फूटने लगे,","poem":1}]},{"type":"verse","number":29,"content":[{"text":"जब उसने समुद्र की सीमा ठहराई,","poem":1},{"text":"कि जल उसकी आज्ञा का उल्लंघन न कर सके,","poem":1},{"text":"और जब वह पृथ्वी की नींव की डोरी लगाता था,","poem":1}]},{"type":"verse","number":30,"content":[{"text":"तब मैं प्रधान कारीगर के समान उसके पास थी;","poem":1},{"text":"और प्रतिदिन मैं उसकी प्रसन्नता थी,","poem":1},{"text":"और हर समय उसके सामने आनन्दित रहती थी।","poem":1}]},{"type":"verse","number":31,"content":[{"text":"मैं उसकी बसाई हुई पृथ्वी से प्रसन्‍न थी","poem":1},{"text":"और मेरा सुख मनुष्यों की संगति से होता था।","poem":1}]},{"type":"verse","number":32,"content":[{"text":"“इसलिए अब हे मेरे पुत्रों, मेरी सुनो;","poem":1},{"text":"क्या ही धन्य हैं वे जो मेरे मार्ग को पकड़े रहते हैं।","poem":1}]},{"type":"verse","number":33,"content":[{"text":"शिक्षा को सुनो, और बुद्धिमान हो जाओ,","poem":1},{"text":"उसको अनसुना न करो।","poem":1}]},{"type":"verse","number":34,"content":[{"text":"क्या ही धन्य है वह मनुष्य जो मेरी सुनता,","poem":1},{"text":"वरन् मेरी डेवढ़ी पर प्रतिदिन खड़ा रहता,","poem":1},{"text":"और मेरे द्वारों के खम्भों के पास दृष्टि लगाए रहता है।","poem":1}]},{"type":"verse","number":35,"content":[{"text":"क्योंकि जो मुझे पाता है, वह जीवन को पाता है,","poem":1},{"text":"और यहोवा उससे प्रसन्‍न होता है।","poem":1}]},{"type":"verse","number":36,"content":[{"text":"परन्तु जो मुझे ढूँढ़ने में विफल होता है, वह अपने ही पर उपद्रव करता है;","poem":1},{"text":"जितने मुझसे बैर रखते, वे मृत्यु से प्रीति रखते हैं।”","poem":1}]}],"footnotes":[]}}