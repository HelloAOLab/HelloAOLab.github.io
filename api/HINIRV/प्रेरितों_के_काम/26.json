{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"ACT","name":"प्रेरितों के काम","commonName":"प्रेरितों के काम","title":"Acts of the Apostles प्रेरितों के काम","firstChapterApiLink":"/api/HINIRV/प्रेरितों_के_काम/1.json","lastChapterApiLink":"/api/HINIRV/प्रेरितों_के_काम/28.json","numberOfChapters":28},"nextChapterApiLink":"/api/HINIRV/प्रेरितों_के_काम/27.json","previousChapterApiLink":"/api/HINIRV/प्रेरितों_के_काम/25.json","chapter":{"number":26,"content":[{"type":"heading","content":["अग्रिप्पा के सम्मुख स्पष्टीकरण"]},{"type":"line_break"},{"type":"verse","number":1,"content":[{"text":"अग्रिप्पा ने पौलुस से कहा, “तुझे अपने विषय में बोलने की अनुमति है।” तब पौलुस हाथ बढ़ाकर उत्तर देने लगा,","poem":1}]},{"type":"line_break"},{"type":"verse","number":2,"content":[{"text":"“हे राजा अग्रिप्पा, जितनी बातों का यहूदी मुझ पर दोष लगाते हैं, आज तेरे सामने उनका उत्तर देने में मैं अपने को धन्य समझता हूँ,","poem":1}]},{"type":"verse","number":3,"content":[{"text":"विशेष करके इसलिए कि तू यहूदियों के सब प्रथाओं और विवादों को जानता है*। अतः मैं विनती करता हूँ, धीरज से मेरी सुन ले।","poem":1}]},{"type":"line_break"},{"type":"verse","number":4,"content":[{"text":"“जैसा मेरा चाल-चलन आरम्भ से अपनी जाति के बीच और यरूशलेम में जैसा था, यह सब यहूदी जानते हैं।","poem":1}]},{"type":"verse","number":5,"content":[{"text":"वे यदि गवाही देना चाहते हैं, तो आरम्भ से मुझे पहचानते हैं, कि मैं फरीसी होकर अपने धर्म के सबसे खरे पंथ के अनुसार चला।","poem":1}]},{"type":"line_break"},{"type":"verse","number":6,"content":[{"text":"और अब उस प्रतिज्ञा की आशा के कारण जो परमेश्‍वर ने हमारे पूर्वजों से की थी, मुझ पर मुकद्दमा चल रहा है।","poem":1}]},{"type":"verse","number":7,"content":[{"text":"उसी प्रतिज्ञा के पूरे होने की आशा लगाए हुए, हमारे बारहों गोत्र अपने सारे मन से रात-दिन परमेश्‍वर की सेवा करते आए हैं। हे राजा, इसी आशा के विषय में यहूदी मुझ पर दोष लगाते हैं।","poem":1}]},{"type":"verse","number":8,"content":[{"text":"जब कि परमेश्‍वर मरे हुओं को जिलाता है*, तो तुम्हारे यहाँ यह बात क्यों विश्वास के योग्य नहीं समझी जाती?","poem":1}]},{"type":"line_break"},{"type":"verse","number":9,"content":[{"text":"“मैंने भी समझा था कि यीशु नासरी के नाम के विरोध में मुझे बहुत कुछ करना चाहिए।","poem":1}]},{"type":"verse","number":10,"content":[{"text":"और मैंने यरूशलेम में ऐसा ही किया; और प्रधान याजकों से अधिकार पा कर बहुत से पवित्र लोगों को बन्दीगृह में डाला, और जब वे मार डाले जाते थे, तो मैं भी उनके विरोध में अपनी सम्मति देता था।","poem":1}]},{"type":"verse","number":11,"content":[{"text":"और हर आराधनालय में मैं उन्हें ताड़ना दिला-दिलाकर यीशु की निन्दा करवाता था, यहाँ तक कि क्रोध के मारे ऐसा पागल हो गया कि बाहर के नगरों में भी जाकर उन्हें सताता था।","poem":1}]},{"type":"line_break"},{"type":"verse","number":12,"content":[{"text":"“इसी धुन में जब मैं प्रधान याजकों से अधिकार और आज्ञा-पत्र लेकर दमिश्क को जा रहा था;","poem":1}]},{"type":"verse","number":13,"content":[{"text":"तो हे राजा, मार्ग में दोपहर के समय मैंने आकाश से सूर्य के तेज से भी बढ़कर एक ज्योति, अपने और अपने साथ चलनेवालों के चारों ओर चमकती हुई देखी।","poem":1}]},{"type":"verse","number":14,"content":[{"text":"और जब हम सब भूमि पर गिर पड़े, तो मैंने इब्रानी भाषा में, मुझसे कहते हुए यह वाणी सुनी, ‘हे शाऊल, हे शाऊल, तू मुझे क्यों सताता है? पैने पर लात मारना तेरे लिये कठिन है।’","poem":1}]},{"type":"line_break"},{"type":"verse","number":15,"content":[{"text":"मैंने कहा, ‘हे प्रभु, तू कौन है?’ प्रभु ने कहा, ‘मैं यीशु हूँ, जिसे तू सताता है।","poem":1}]},{"type":"verse","number":16,"content":[{"text":"परन्तु तू उठ, अपने पाँवों पर खड़ा हो; क्योंकि मैंने तुझे इसलिए दर्शन दिया है कि तुझे उन बातों का भी सेवक और गवाह ठहराऊँ, जो तूने देखी हैं, और उनका भी जिनके लिये मैं तुझे दर्शन दूँगा। (यहे. 2:1)","poem":1}]},{"type":"verse","number":17,"content":[{"text":"और मैं तुझे तेरे लोगों से और अन्यजातियों से बचाता रहूँगा, जिनके पास मैं अब तुझे इसलिए भेजता हूँ। (1 इति. 16:35)","poem":1}]},{"type":"verse","number":18,"content":[{"text":"कि तू उनकी आँखें खोले, कि वे अंधकार से ज्योति की ओर*, और शैतान के अधिकार से परमेश्‍वर की ओर फिरें; कि पापों की क्षमा, और उन लोगों के साथ जो मुझ पर विश्वास करने से पवित्र किए गए हैं, विरासत पाएँ।’ (व्य. 33:3-4, यशा. 35:5-6, यशा. 42:7, यशा. 42:16, यशा. 61:1)","poem":1}]},{"type":"line_break"},{"type":"verse","number":19,"content":[{"text":"अतः हे राजा अग्रिप्पा, मैंने उस स्वर्गीय दर्शन की बात न टाली,","poem":1}]},{"type":"verse","number":20,"content":[{"text":"परन्तु पहले दमिश्क के, फिर यरूशलेम के रहनेवालों को, तब यहूदिया के सारे देश में और अन्यजातियों को समझाता रहा, कि मन फिराओ और परमेश्‍वर की ओर फिरकर मन फिराव के योग्य काम करो।","poem":1}]},{"type":"verse","number":21,"content":[{"text":"इन बातों के कारण यहूदी मुझे मन्दिर में पकड़कर मार डालने का यत्न करते थे।","poem":1}]},{"type":"line_break"},{"type":"verse","number":22,"content":[{"text":"परन्तु परमेश्‍वर की सहायता से मैं आज तक बना हूँ और छोटे बड़े सभी के सामने गवाही देता हूँ, और उन बातों को छोड़ कुछ नहीं कहता, जो भविष्यद्वक्ताओं और मूसा ने भी कहा कि होनेवाली हैं,","poem":1}]},{"type":"verse","number":23,"content":[{"text":"कि मसीह को दुःख उठाना होगा, और वही सबसे पहले मरे हुओं में से जी उठकर, हमारे लोगों में और अन्यजातियों में ज्योति का प्रचार करेगा।” (यशा. 42:6, यशा. 49:6)","poem":1}]},{"type":"line_break"},{"type":"verse","number":24,"content":[{"text":"जब वह इस रीति से उत्तर दे रहा था, तो फेस्तुस ने ऊँचे शब्द से कहा, “हे पौलुस, तू पागल है। बहुत विद्या ने तुझे पागल कर दिया है।”","poem":1}]},{"type":"verse","number":25,"content":[{"text":"परन्तु उसने कहा, “हे महाप्रतापी फेस्तुस, मैं पागल नहीं, परन्तु सच्चाई और बुद्धि की बातें कहता हूँ।","poem":1}]},{"type":"verse","number":26,"content":[{"text":"राजा भी जिसके सामने मैं निडर होकर बोल रहा हूँ, ये बातें जानता है, और मुझे विश्वास है, कि इन बातों में से कोई उससे छिपी नहीं, क्योंकि वह घटना तो कोने में नहीं हुई।","poem":1}]},{"type":"line_break"},{"type":"verse","number":27,"content":[{"text":"हे राजा अग्रिप्पा, क्या तू भविष्यद्वक्ताओं का विश्वास करता है? हाँ, मैं जानता हूँ, कि तू विश्वास करता है।”","poem":1}]},{"type":"verse","number":28,"content":[{"text":"अब अग्रिप्पा ने पौलुस से कहा, “क्या तू थोड़े ही समझाने से मुझे मसीही बनाना चाहता है?”","poem":1}]},{"type":"verse","number":29,"content":[{"text":"पौलुस ने कहा, “परमेश्‍वर से मेरी प्रार्थना यह है कि क्या थोड़े में, क्या बहुत में, केवल तू ही नहीं, परन्तु जितने लोग आज मेरी सुनते हैं, मेरे इन बन्धनों को छोड़ वे मेरे समान हो जाएँ।”","poem":1}]},{"type":"line_break"},{"type":"verse","number":30,"content":[{"text":"तब राजा और राज्यपाल और बिरनीके और उनके साथ बैठनेवाले उठ खड़े हुए;","poem":1}]},{"type":"verse","number":31,"content":[{"text":"और अलग जाकर आपस में कहने लगे, “यह मनुष्य ऐसा तो कुछ नहीं करता, जो मृत्यु-दण्ड या बन्दीगृह में डाले जाने के योग्य हो*।","poem":1}]},{"type":"verse","number":32,"content":[{"text":"अग्रिप्पा ने फेस्तुस से कहा, “यदि यह मनुष्य कैसर की दुहाई न देता, तो छूट सकता था।”","poem":1}]}],"footnotes":[]}}