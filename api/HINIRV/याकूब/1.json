{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"JAS","name":"याकूब","commonName":"याकूब","title":"James याकूब","firstChapterApiLink":"/api/HINIRV/याकूब/1.json","lastChapterApiLink":"/api/HINIRV/याकूब/5.json","numberOfChapters":5},"nextChapterApiLink":"/api/HINIRV/याकूब/2.json","previousChapterApiLink":"/api/HINIRV/इब्रानियों/13.json","chapter":{"number":1,"content":[{"type":"heading","content":["शुभकामनाएँ"]},{"type":"line_break"},{"type":"verse","number":1,"content":["परमेश्‍वर के और प्रभु यीशु मसीह के दास याकूब की ओर से उन बारहों गोत्रों को जो तितर-बितर होकर रहते हैं नमस्कार पहुँचे।"]},{"type":"heading","content":["परीक्षाओं का महत्व"]},{"type":"line_break"},{"type":"verse","number":2,"content":["हे मेरे भाइयों, जब तुम नाना प्रकार की परीक्षाओं में पड़ो तो इसको पूरे आनन्द की बात समझो*,"]},{"type":"verse","number":3,"content":["यह जानकर, कि तुम्हारे विश्वास के परखे जाने से धीरज उत्‍पन्‍न होता है।"]},{"type":"line_break"},{"type":"verse","number":4,"content":["पर धीरज को अपना पूरा काम करने दो, कि तुम पूरे और सिद्ध हो जाओ और तुम में किसी बात की घटी न रहे।"]},{"type":"verse","number":5,"content":["पर यदि तुम में से किसी को बुद्धि की घटी हो, तो परमेश्‍वर से माँगो, जो बिना उलाहना दिए सब को उदारता से देता है; और उसको दी जाएगी।"]},{"type":"line_break"},{"type":"verse","number":6,"content":["पर विश्वास से माँगे, और कुछ सन्देह न करे; क्योंकि सन्देह करनेवाला समुद्र की लहर के समान है* जो हवा से बहती और उछलती है।"]},{"type":"verse","number":7,"content":["ऐसा मनुष्य यह न समझे, कि मुझे प्रभु से कुछ मिलेगा,"]},{"type":"verse","number":8,"content":["वह व्यक्ति दुचित्ता है, और अपनी सारी बातों में चंचल है।"]},{"type":"heading","content":["धनी और निर्धन"]},{"type":"line_break"},{"type":"verse","number":9,"content":["दीन भाई अपने ऊँचे पद पर घमण्ड करे।"]},{"type":"verse","number":10,"content":["और धनवान अपनी नीच दशा पर; क्योंकि वह घास के फूल की तरह मिट जाएगा।"]},{"type":"verse","number":11,"content":["क्योंकि सूर्य उदय होते ही कड़ी धूप पड़ती है और घास को सूखा देती है, और उसका फूल झड़ जाता है, और उसकी शोभा मिटती जाती है; उसी प्रकार धनवान भी अपने कार्यों के मध्य में ही लोप हो जाएँगे। (भज. 102:11, यशा. 40:7-8)"]},{"type":"heading","content":["परमेश्‍वर परीक्षा नहीं लेता"]},{"type":"line_break"},{"type":"verse","number":12,"content":["धन्य है वह मनुष्य, जो परीक्षा में स्थिर रहता है; क्योंकि वह खरा निकलकर जीवन का वह मुकुट पाएगा, जिसकी प्रतिज्ञा प्रभु ने अपने प्रेम करनेवालों को दी है।"]},{"type":"verse","number":13,"content":["जब किसी की परीक्षा हो, तो वह यह न कहे, कि मेरी परीक्षा परमेश्‍वर की ओर से होती है; क्योंकि न तो बुरी बातों से परमेश्‍वर की परीक्षा हो सकती है, और न वह किसी की परीक्षा आप करता है।"]},{"type":"line_break"},{"type":"verse","number":14,"content":["परन्तु प्रत्येक व्यक्ति अपनी ही अभिलाषा में खिंचकर, और फँसकर परीक्षा में पड़ता है।"]},{"type":"verse","number":15,"content":["फिर अभिलाषा गर्भवती होकर पाप को जनती है और पाप बढ़ जाता है तो मृत्यु को उत्‍पन्‍न करता है।"]},{"type":"verse","number":16,"content":["हे मेरे प्रिय भाइयों, धोखा न खाओ।"]},{"type":"line_break"},{"type":"verse","number":17,"content":["क्योंकि हर एक अच्छा वरदान और हर एक उत्तम दान ऊपर ही से है, और ज्योतियों के पिता की ओर से मिलता है, जिसमें न तो कोई परिवर्तन हो सकता है, और न ही वह परछाई के समान बदलता है।"]},{"type":"verse","number":18,"content":["उसने अपनी ही इच्छा से हमें सत्य के वचन के द्वारा उत्‍पन्‍न किया, ताकि हम उसकी सृष्टि किए हुए प्राणियों के बीच पहले फल के समान हो।"]},{"type":"heading","content":["सुनना और उस पर चलना"]},{"type":"line_break"},{"type":"verse","number":19,"content":["हे मेरे प्रिय भाइयों, यह बात तुम जान लो, हर एक मनुष्य सुनने के लिये तत्पर और बोलने में धीर और क्रोध में धीमा हो।"]},{"type":"verse","number":20,"content":["क्योंकि मनुष्य का क्रोध परमेश्‍वर के धार्मिकता का निर्वाह नहीं कर सकता है।"]},{"type":"verse","number":21,"content":["इसलिए सारी मलिनता और बैर-भाव की बढ़ती को दूर करके, उस वचन को नम्रता से ग्रहण कर लो, जो हृदय में बोया गया और जो तुम्हारे प्राणों का उद्धार कर सकता है।"]},{"type":"line_break"},{"type":"verse","number":22,"content":["परन्तु वचन पर चलनेवाले बनो, और केवल सुननेवाले ही नहीं* जो अपने आप को धोखा देते हैं।"]},{"type":"verse","number":23,"content":["क्योंकि जो कोई वचन का सुननेवाला हो, और उस पर चलनेवाला न हो, तो वह उस मनुष्य के समान है जो अपना स्वाभाविक मुँह दर्पण में देखता है।"]},{"type":"verse","number":24,"content":["इसलिए कि वह अपने आप को देखकर चला जाता, और तुरन्त भूल जाता है कि वह कैसा था।"]},{"type":"verse","number":25,"content":["पर जो व्यक्ति स्वतंत्रता की सिद्ध व्यवस्था पर ध्यान करता रहता है, वह अपने काम में इसलिए आशीष पाएगा कि सुनकर भूलता नहीं, पर वैसा ही काम करता है।"]},{"type":"heading","content":["भक्ति का सच्चा मार्ग"]},{"type":"line_break"},{"type":"verse","number":26,"content":["यदि कोई अपने आप को भक्त समझे, और अपनी जीभ पर लगाम न दे, पर अपने हृदय को धोखा दे, तो उसकी भक्ति व्यर्थ है। (भज. 34:13, भज. 141:3)"]},{"type":"verse","number":27,"content":["हमारे परमेश्‍वर और पिता के निकट शुद्ध और निर्मल भक्ति यह है, कि अनाथों और विधवाओं के क्लेश में उनकी सुधि लें, और अपने आप को संसार से निष्कलंक रखें।"]}],"footnotes":[]}}