{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"JOB","name":"अय्यूब","commonName":"अय्यूब","title":"Job अय्यूब","firstChapterApiLink":"/api/HINIRV/अय्यूब/1.json","lastChapterApiLink":"/api/HINIRV/अय्यूब/42.json","numberOfChapters":42},"nextChapterApiLink":"/api/HINIRV/अय्यूब/35.json","previousChapterApiLink":"/api/HINIRV/अय्यूब/33.json","chapter":{"number":34,"content":[{"type":"heading","content":["एलीहू का वचन"]},{"type":"line_break"},{"type":"verse","number":1,"content":[{"text":"फिर एलीहू यह कहता गया;","poem":1}]},{"type":"verse","number":2,"content":[{"text":"“हे बुद्धिमानों! मेरी बातें सुनो,","poem":1},{"text":"हे ज्ञानियों! मेरी बात पर कान लगाओ,","poem":1}]},{"type":"verse","number":3,"content":[{"text":"क्योंकि जैसे जीभ से चखा जाता है,","poem":1},{"text":"वैसे ही वचन कान से परखे जाते हैं।","poem":1}]},{"type":"verse","number":4,"content":[{"text":"जो कुछ ठीक है, हम अपने लिये चुन लें;","poem":1},{"text":"जो भला है, हम आपस में समझ-बूझ लें।","poem":1}]},{"type":"verse","number":5,"content":[{"text":"क्योंकि अय्यूब ने कहा है, 'मैं निर्दोष हूँ,","poem":1},{"text":"और परमेश्‍वर ने मेरा हक़ मार दिया है।","poem":1}]},{"type":"verse","number":6,"content":[{"text":"यद्यपि मैं सच्चाई पर हूँ, तो भी झूठा ठहरता हूँ,","poem":1},{"text":"मैं निरपराध हूँ, परन्तु मेरा घाव* असाध्य है।'","poem":1}]},{"type":"verse","number":7,"content":[{"text":"अय्यूब के तुल्य कौन शूरवीर है,","poem":1},{"text":"जो परमेश्‍वर की निन्दा पानी के समान पीता है,","poem":1}]},{"type":"verse","number":8,"content":[{"text":"जो अनर्थ करनेवालों का साथ देता,","poem":1},{"text":"और दुष्ट मनुष्यों की संगति रखता है?","poem":1}]},{"type":"verse","number":9,"content":[{"text":"उसने तो कहा है, 'मनुष्य को इससे कुछ लाभ नहीं","poem":1},{"text":"कि वह आनन्द से परमेश्‍वर की संगति रखे।'","poem":1}]},{"type":"verse","number":10,"content":[{"text":"“इसलिए हे समझवालों! मेरी सुनो,","poem":1},{"text":"यह सम्भव नहीं कि परमेश्‍वर दुष्टता का काम करे,","poem":1},{"text":"और सर्वशक्तिमान बुराई करे।","poem":1}]},{"type":"verse","number":11,"content":[{"text":"वह मनुष्य की करनी का फल देता है,","poem":1},{"text":"और प्रत्येक को अपनी-अपनी चाल का फल भुगताता है।","poem":1}]},{"type":"verse","number":12,"content":[{"text":"निःसन्देह परमेश्‍वर दुष्टता नहीं करता*","poem":1},{"text":"और न सर्वशक्तिमान अन्याय करता है।","poem":1}]},{"type":"verse","number":13,"content":[{"text":"किस ने पृथ्वी को उसके हाथ में सौंप दिया?","poem":1},{"text":"या किस ने सारे जगत का प्रबन्ध किया?","poem":1}]},{"type":"verse","number":14,"content":[{"text":"यदि वह मनुष्य से अपना मन हटाये","poem":1},{"text":"और अपना आत्मा और श्‍वास अपने ही में समेट ले,","poem":1}]},{"type":"verse","number":15,"content":[{"text":"तो सब देहधारी एक संग नाश हो जाएँगे,","poem":1},{"text":"और मनुष्य फिर मिट्टी में मिल जाएगा।","poem":1}]},{"type":"verse","number":16,"content":[{"text":"“इसलिए इसको सुनकर समझ रख,","poem":1},{"text":"और मेरी इन बातों पर कान लगा।","poem":1}]},{"type":"verse","number":17,"content":[{"text":"जो न्याय का बैरी हो, क्या वह शासन करे?","poem":1},{"text":"जो पूर्ण धर्मी है, क्या तू उसे दुष्ट ठहराएगा?","poem":1}]},{"type":"verse","number":18,"content":[{"text":"वह राजा से कहता है, 'तू नीच है';","poem":1},{"text":"और प्रधानों से, 'तुम दुष्ट हो।'","poem":1}]},{"type":"verse","number":19,"content":[{"text":"परमेश्‍वर तो हाकिमों का पक्ष नहीं करता","poem":1},{"text":"और धनी और कंगाल दोनों को अपने बनाए हुए जानकर","poem":1},{"text":"उनमें कुछ भेद नहीं करता। (याकू. 2:1, रोमी. 2:11, नीति. 22:2)","poem":1}]},{"type":"verse","number":20,"content":[{"text":"आधी रात को पल भर में वे मर जाते हैं,","poem":1},{"text":"और प्रजा के लोग हिलाए जाते और जाते रहते हैं।","poem":1},{"text":"और प्रतापी लोग बिना हाथ लगाए उठा लिए जाते हैं।","poem":1}]},{"type":"verse","number":21,"content":[{"text":"“क्योंकि परमेश्‍वर की आँखें मनुष्य की चालचलन पर लगी रहती हैं,","poem":1},{"text":"और वह उसकी सारी चाल को देखता रहता है।","poem":1}]},{"type":"verse","number":22,"content":[{"text":"ऐसा अंधियारा या घोर अंधकार कहीं नहीं है","poem":1},{"text":"जिसमें अनर्थ करनेवाले छिप सके।","poem":1}]},{"type":"verse","number":23,"content":[{"text":"क्योंकि उसने मनुष्य का कुछ समय नहीं ठहराया","poem":1},{"text":"ताकि वह परमेश्‍वर के सम्मुख अदालत में जाए।","poem":1}]},{"type":"verse","number":24,"content":[{"text":"वह बड़े-बड़े बलवानों को बिना पूछपाछ के चूर-चूर करता है,","poem":1},{"text":"और उनके स्थान पर दूसरों को खड़ा कर देता है।","poem":1}]},{"type":"verse","number":25,"content":[{"text":"इसलिए कि वह उनके कामों को भली-भाँति जानता है,","poem":1},{"text":"वह उन्हें रात में ऐसा उलट देता है कि वे चूर-चूर हो जाते हैं।","poem":1}]},{"type":"verse","number":26,"content":[{"text":"वह उन्हें दुष्ट जानकर सभी के देखते मारता है,","poem":1}]},{"type":"verse","number":27,"content":[{"text":"क्योंकि उन्होंने उसके पीछे चलना छोड़ दिया है,","poem":1},{"text":"और उसके किसी मार्ग पर चित्त न लगाया,","poem":1}]},{"type":"verse","number":28,"content":[{"text":"यहाँ तक कि उनके कारण कंगालों की दुहाई उस तक पहुँची","poem":1},{"text":"और उसने दीन लोगों की दुहाई सुनी।","poem":1}]},{"type":"verse","number":29,"content":[{"text":"जब वह चुप रहता है तो उसे कौन दोषी ठहरा सकता है?","poem":1},{"text":"और जब वह मुँह फेर ले, तब कौन उसका दर्शन पा सकता है?","poem":1},{"text":"जाति भर के साथ और अकेले मनुष्य, दोनों के साथ उसका बराबर व्यवहार है","poem":1}]},{"type":"verse","number":30,"content":[{"text":"ताकि भक्तिहीन राज्य करता न रहे,","poem":1},{"text":"और प्रजा फंदे में फँसाई न जाए।","poem":1}]},{"type":"verse","number":31,"content":[{"text":"“क्या किसी ने कभी परमेश्‍वर से कहा,","poem":1},{"text":"'मैंने दण्ड सहा, अब मैं भविष्य में बुराई न करूँगा,","poem":1}]},{"type":"verse","number":32,"content":[{"text":"जो कुछ मुझे नहीं सूझ पड़ता, वह तू मुझे सिखा दे;","poem":1},{"text":"और यदि मैंने टेढ़ा काम किया हो, तो भविष्य में वैसा न करूँगा?'","poem":1}]},{"type":"verse","number":33,"content":[{"text":"क्या वह तेरे ही मन के अनुसार बदला पाए क्योंकि तू उससे अप्रसन्न है?","poem":1},{"text":"क्योंकि तुझे निर्णय करना है, न कि मुझे;","poem":1},{"text":"इस कारण जो कुछ तुझे समझ पड़ता है, वह कह दे।","poem":1}]},{"type":"verse","number":34,"content":[{"text":"सब ज्ञानी पुरुष","poem":1},{"text":"वरन् जितने बुद्धिमान मेरी सुनते हैं वे मुझसे कहेंगे,","poem":1}]},{"type":"verse","number":35,"content":[{"text":"'अय्यूब ज्ञान की बातें नहीं कहता,","poem":1},{"text":"और न उसके वचन समझ के साथ होते हैं।'","poem":1}]},{"type":"verse","number":36,"content":[{"text":"भला होता, कि अय्यूब अन्त तक परीक्षा में रहता,","poem":1},{"text":"क्योंकि उसने अनर्थकारियों के समान उत्तर दिए हैं।","poem":1}]},{"type":"verse","number":37,"content":[{"text":"और वह अपने पाप में विरोध बढ़ाता है;","poem":1},{"text":"और हमारे बीच ताली बजाता है,","poem":1},{"text":"और परमेश्‍वर के विरुद्ध बहुत सी बातें बनाता है।”","poem":1}]}],"footnotes":[]}}