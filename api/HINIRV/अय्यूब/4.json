{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"JOB","name":"अय्यूब","commonName":"अय्यूब","title":"Job अय्यूब","firstChapterApiLink":"/api/HINIRV/अय्यूब/1.json","lastChapterApiLink":"/api/HINIRV/अय्यूब/42.json","numberOfChapters":42},"nextChapterApiLink":"/api/HINIRV/अय्यूब/5.json","previousChapterApiLink":"/api/HINIRV/अय्यूब/3.json","chapter":{"number":4,"content":[{"type":"heading","content":["एलीपज का वचन"]},{"type":"line_break"},{"type":"verse","number":1,"content":[{"text":"तब तेमानी एलीपज ने कहा,","poem":1}]},{"type":"verse","number":2,"content":[{"text":"“यदि कोई तुझ से कुछ कहने लगे,","poem":1},{"text":"तो क्या तुझे बुरा लगेगा?","poem":1},{"text":"परन्तु बोले बिना कौन रह सकता है?","poem":1}]},{"type":"verse","number":3,"content":[{"text":"सुन, तूने बहुतों को शिक्षा दी है,","poem":1},{"text":"और निर्बल लोगों को बलवन्त किया है*।","poem":1}]},{"type":"verse","number":4,"content":[{"text":"गिरते हुओं को तूने अपनी बातों से सम्भाल लिया,","poem":1},{"text":"और लड़खड़ाते हुए लोगों को तूने बलवन्त किया*।","poem":1}]},{"type":"verse","number":5,"content":[{"text":"परन्तु अब विपत्ति तो तुझी पर आ पड़ी,","poem":1},{"text":"और तू निराश हुआ जाता है;","poem":1},{"text":"उसने तुझे छुआ और तू घबरा उठा।","poem":1}]},{"type":"verse","number":6,"content":[{"text":"क्या परमेश्‍वर का भय ही तेरा आसरा नहीं?","poem":1},{"text":"और क्या तेरी चालचलन जो खरी है तेरी आशा नहीं?","poem":1}]},{"type":"verse","number":7,"content":[{"text":"“क्या तुझे मालूम है कि कोई निर्दोष भी","poem":1},{"text":"कभी नाश हुआ है? या कहीं सज्जन भी काट डाले गए?","poem":1}]},{"type":"verse","number":8,"content":[{"text":"मेरे देखने में तो जो पाप को जोतते और","poem":1},{"text":"दुःख बोते हैं, वही उसको काटते हैं।","poem":1}]},{"type":"verse","number":9,"content":[{"text":"वे तो परमेश्‍वर की श्‍वास से नाश होते,","poem":1},{"text":"और उसके क्रोध के झोके से भस्म होते हैं। (2 थिस्सलु. 2:8, यशा. 30:33)","poem":1}]},{"type":"verse","number":10,"content":[{"text":"सिंह का गरजना और हिंसक सिंह का दहाड़ना बन्द हो जाता है।","poem":1},{"text":"और जवान सिंहों के दाँत तोड़े जाते हैं।","poem":1}]},{"type":"verse","number":11,"content":[{"text":"शिकार न पाकर बूढ़ा सिंह मर जाता है,","poem":1},{"text":"और सिंहनी के बच्चे तितर बितर हो जाते हैं।","poem":1}]},{"type":"verse","number":12,"content":[{"text":"“एक बात चुपके से मेरे पास पहुँचाई गई,","poem":1},{"text":"और उसकी कुछ भनक मेरे कान में पड़ी।","poem":1}]},{"type":"verse","number":13,"content":[{"text":"रात के स्वप्नों की चिन्ताओं के बीच जब","poem":1},{"text":"मनुष्य गहरी निद्रा में रहते हैं,","poem":1}]},{"type":"verse","number":14,"content":[{"text":"मुझे ऐसी थरथराहट और कँपकँपी लगी कि","poem":1},{"text":"मेरी सब हड्डियाँ तक हिल उठी।","poem":1}]},{"type":"verse","number":15,"content":[{"text":"तब एक आत्मा मेरे सामने से होकर चली;","poem":1},{"text":"और मेरी देह के रोएँ खड़े हो गए।","poem":1}]},{"type":"verse","number":16,"content":[{"text":"वह चुपचाप ठहर गई और मैं उसकी आकृति को पहचान न सका।","poem":1},{"text":"परन्तु मेरी आँखों के सामने कोई रूप था;","poem":1},{"text":"पहले सन्‍नाटा छाया रहा, फिर मुझे एक शब्द सुन पड़ा,","poem":1}]},{"type":"verse","number":17,"content":[{"text":"'क्या नाशवान मनुष्य परमेश्‍वर से अधिक धर्मी होगा?","poem":1},{"text":"क्या मनुष्य अपने सृजनहार से अधिक पवित्र हो सकता है?","poem":1}]},{"type":"verse","number":18,"content":[{"text":"देख, वह अपने सेवकों पर भरोसा नहीं रखता,","poem":1},{"text":"और अपने स्वर्गदूतों को दोषी ठहराता है;","poem":1}]},{"type":"verse","number":19,"content":[{"text":"फिर जो मिट्टी के घरों में रहते हैं,","poem":1},{"text":"और जिनकी नींव मिट्टी में डाली गई है,","poem":1},{"text":"और जो पतंगे के समान पिस जाते हैं,","poem":1},{"text":"उनकी क्या गणना। (2 कुरि. 5:1)","poem":1}]},{"type":"verse","number":20,"content":[{"text":"वे भोर से सांझ तक नाश किए जाते हैं,","poem":1},{"text":"वे सदा के लिये मिट जाते हैं,","poem":1},{"text":"और कोई उनका विचार भी नहीं करता।","poem":1}]},{"type":"verse","number":21,"content":[{"text":"क्या उनके डेरे की डोरी उनके अन्दर ही","poem":1},{"text":"अन्दर नहीं कट जाती? वे बिना बुद्धि के ही मर जाते हैं?'","poem":1}]}],"footnotes":[]}}