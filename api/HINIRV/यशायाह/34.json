{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"ISA","name":"यशायाह","commonName":"यशायाह","title":"Isaiah यशायाह","firstChapterApiLink":"/api/HINIRV/यशायाह/1.json","lastChapterApiLink":"/api/HINIRV/यशायाह/66.json","numberOfChapters":66},"nextChapterApiLink":"/api/HINIRV/यशायाह/35.json","previousChapterApiLink":"/api/HINIRV/यशायाह/33.json","chapter":{"number":34,"content":[{"type":"heading","content":["राष्ट्रों के विरुद्ध परमेश्‍वर का प्रकोप"]},{"type":"line_break"},{"type":"verse","number":1,"content":[{"text":"हे जाति-जाति के लोगों, सुनने के लिये निकट आओ, और हे राज्य-राज्य के लोगों, ध्यान से सुनो! पृथ्वी भी, और जो कुछ उसमें है, जगत और जो कुछ उसमें उत्‍पन्‍न होता है, सब सुनो।","poem":1}]},{"type":"verse","number":2,"content":[{"text":"यहोवा सब जातियों पर क्रोध कर रहा है, और उनकी सारी सेना पर उसकी जलजलाहट भड़की हुई है*, उसने उनको सत्यानाश होने, और संहार होने को छोड़ दिया है।","poem":1}]},{"type":"verse","number":3,"content":[{"text":"उनके मारे हुए फेंक दिये जाएँगे, और उनके शवों की दुर्गन्ध उठेगी; उनके लहू से पहाड़ गल जाएँगे।","poem":1}]},{"type":"verse","number":4,"content":[{"text":"आकाश के सारे गण जाते रहेंगे और आकाश कागज के समान लपेटा जाएगा। और जैसे दाखलता या अंजीर के वृक्ष के पत्ते मुर्झाकर गिर जाते हैं, वैसे ही उसके सारे गण धुँधले होकर जाते रहेंगे। (मत्ती 24:29, मर. 13:25, लूका 21:26,2 पत. 3:12, प्रका. 6:13,14)","poem":1}]},{"type":"verse","number":5,"content":[{"text":"क्योंकि मेरी तलवार आकाश में पीकर तृप्त हुई है; देखो, वह न्याय करने को एदोम पर, और जिन पर मेरा श्राप है उन पर पड़ेगी।","poem":1}]},{"type":"verse","number":6,"content":[{"text":"यहोवा की तलवार लहू से भर गई है*, वह चर्बी से और भेड़ों के बच्चों और बकरों के लहू से, और मेढ़ों के गुर्दों की चर्बी से तृप्त हुई है। क्योंकि बोस्रा नगर में यहोवा का एक यज्ञ और एदोम देश में बड़ा संहार हुआ है।","poem":1}]},{"type":"verse","number":7,"content":[{"text":"उनके संग जंगली सांड और बछड़े और बैल वध होंगे, और उनकी भूमि लहू से भीग जाएगी और वहाँ की मिट्टी चर्बी से अघा जाएगी।","poem":1}]},{"type":"verse","number":8,"content":[{"text":"क्योंकि बदला लेने को यहोवा का एक दिन और सिय्योन का मुकद्दमा चुकाने का एक वर्ष नियुक्त है।","poem":1}]},{"type":"verse","number":9,"content":[{"text":"और एदोम की नदियाँ राल से और उसकी मिट्टी गन्धक से बदल जाएगी; उसकी भूमि जलती हुई राल बन जाएगी।","poem":1}]},{"type":"verse","number":10,"content":[{"text":"वह रात-दिन न बुझेगी; उसका धुआँ सदैव उठता रहेगा। युग-युग वह उजाड़ पड़ा रहेगा; कोई उसमें से होकर कभी न चलेगा। (प्रका. 14:11, प्रका. 19:3)","poem":1}]},{"type":"verse","number":11,"content":[{"text":"उसमें धनेश पक्षी और साही पाए जाएँगे और वह उल्लू और कौवे का बसेरा होगा। वह उस पर गड़बड़ की डोरी और सुनसानी का साहुल तानेगा। (प्रका. 18:2, सप. 2:14)","poem":1}]},{"type":"verse","number":12,"content":[{"text":"वहाँ न तो रईस होंगे और न ऐसा कोई होगा जो राज्य करने को ठहराया जाए; उसके सब हाकिमों का अन्त होगा। (प्रका. 6:15)","poem":1}]},{"type":"verse","number":13,"content":[{"text":"उसके महलों में कटीले पेड़, गढ़ों में बिच्छू पौधे और झाड़ उगेंगे। वह गीदड़ों का वासस्थान और शुतुर्मुर्गों का आँगन हो जाएगा।","poem":1}]},{"type":"verse","number":14,"content":[{"text":"वहाँ निर्जल देश के जन्तु सियारों के संग मिलकर बसेंगे और रोंआर जन्तु एक दूसरे को बुलाएँगे; वहाँ लीलीत नामक जन्तु वासस्थान पाकर चैन से रहेगा। (प्रका. 18:2)","poem":1}]},{"type":"verse","number":15,"content":[{"text":"वहाँ मादा उल्‍लू घोंसला बनाएगी; वे अण्डे देकर उन्हें सेएँगी और अपनी छाया में बटोर लेंगी; वहाँ गिद्ध अपनी साथिन के साथ इकट्ठे रहेंगे।","poem":1}]},{"type":"verse","number":16,"content":[{"text":"यहोवा की पुस्तक से ढूँढ़कर पढ़ो: इनमें से एक भी बात बिना पूरा हुए न रहेगी; कोई बिना जोड़ा न रहेगा। क्योंकि मैंने अपने मुँह से यह आज्ञा दी है और उसी की आत्मा ने उन्हें इकट्ठा किया है।","poem":1}]},{"type":"verse","number":17,"content":[{"text":"उसी ने उनके लिये चिट्ठी डाली, उसी ने अपने हाथ से डोरी डालकर उस देश को उनके लिये बाँट दिया है; वह सर्वदा उनका ही बना रहेगा और वे पीढ़ी से पीढ़ी तक उसमें बसे रहेंगे।","poem":1}]}],"footnotes":[]}}