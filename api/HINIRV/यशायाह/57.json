{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"ISA","name":"यशायाह","commonName":"यशायाह","title":"Isaiah यशायाह","firstChapterApiLink":"/api/HINIRV/यशायाह/1.json","lastChapterApiLink":"/api/HINIRV/यशायाह/66.json","numberOfChapters":66},"nextChapterApiLink":"/api/HINIRV/यशायाह/58.json","previousChapterApiLink":"/api/HINIRV/यशायाह/56.json","chapter":{"number":57,"content":[{"type":"heading","content":["इस्राएल की मूर्तिपूजा की भत्सर्ना"]},{"type":"line_break"},{"type":"verse","number":1,"content":[{"text":"धर्मी जन नाश होता है, और कोई इस बात की चिन्ता नहीं करता; भक्त मनुष्य उठा लिए जाते हैं, परन्तु कोई नहीं सोचता। धर्मी जन इसलिए उठा लिया गया कि आनेवाली आपत्ति से बच जाए,","poem":1}]},{"type":"verse","number":2,"content":[{"text":"वह शान्ति को पहुँचता है; जो सीधी चाल चलता है वह अपनी खाट पर विश्राम करता है।","poem":1}]},{"type":"verse","number":3,"content":[{"text":"परन्तु तुम, हे जादूगरनी के पुत्रों, हे व्यभिचारी और व्यभिचारिणी की सन्तान, यहाँ निकट आओ।","poem":1}]},{"type":"verse","number":4,"content":[{"text":"तुम किस पर हँसी करते हो? तुम किस पर मुँह खोलकर जीभ निकालते हो? क्या तुम पाखण्डी और झूठे के वंश नहीं हो,","poem":1}]},{"type":"verse","number":5,"content":[{"text":"तुम, जो सब हरे वृक्षों के तले देवताओं के कारण कामातुर होते और नालों में और चट्टानों ही दरारों के बीच बाल-बच्चों को वध करते हो?","poem":1}]},{"type":"verse","number":6,"content":[{"text":"नालों के चिकने पत्थर ही तेरा भाग और अंश ठहरे; तूने उनके लिये तपावन दिया और अन्नबलि चढ़ाया है। क्या मैं इन बातों से शान्त हो जाऊँ?","poem":1}]},{"type":"verse","number":7,"content":[{"text":"एक बड़े ऊँचे पहाड़ पर तूने अपना बिछौना बिछाया है, वहीं तू बलि चढ़ाने को चढ़ गई।","poem":1}]},{"type":"verse","number":8,"content":[{"text":"तूने अपनी निशानी अपने द्वार के किवाड़ और चौखट की आड़ ही में रखी; मुझे छोड़कर तू औरों को अपने आपको दिखाने के लिये चढ़ी, तूने अपनी खाट चौड़ी की और उनसे वाचा बाँध ली, तूने उनकी खाट को जहाँ देखा, पसन्द किया।","poem":1}]},{"type":"verse","number":9,"content":[{"text":"तू तेल लिए हुए राजा के पास गई और बहुत सुगन्धित तेल अपने काम में लाई; अपने दूत तूने दूर तक भेजे और अधोलोक तक अपने को नीचा किया।","poem":1}]},{"type":"verse","number":10,"content":[{"text":"तू अपनी यात्रा की लम्बाई के कारण थक गई, तो भी तूने न कहा कि यह व्यर्थ है; तेरा बल कुछ अधिक हो गया, इसी कारण तू नहीं थकी।","poem":1}]},{"type":"verse","number":11,"content":[{"text":"तूने किसके डर से झूठ कहा, और किसका भय मानकर ऐसा किया कि मुझको स्मरण नहीं रखा न मुझ पर ध्यान दिया? क्या मैं बहुत काल से चुप नहीं रहा? इस कारण तू मेरा भय नहीं मानती।","poem":1}]},{"type":"verse","number":12,"content":[{"text":"मैं आप तेरे धर्म और कर्मों का वर्णन करूँगा*, परन्तु उनसे तुझे कुछ लाभ न होगा।","poem":1}]},{"type":"verse","number":13,"content":[{"text":"जब तू दुहाई दे, तब जिन मूर्तियों को तूने जमा किया है वे ही तुझे छुड़ाएँ! वे तो सब की सब वायु से वरन् एक ही फूँक से उड़ जाएँगी। परन्तु जो मेरी शरण लेगा वह देश का अधिकारी होगा, और मेरे पवित्र पर्वत का भी अधिकारी होगा। चंगाई और शान्ति","poem":1}]},{"type":"verse","number":14,"content":[{"text":"यह कहा जाएगा, “पाँति बाँध-बाँधकर राजमार्ग बनाओ, मेरी प्रजा के मार्ग में से हर एक ठोकर दूर करो।”","poem":1}]},{"type":"verse","number":15,"content":[{"text":"क्योंकि जो महान और उत्तम और सदैव स्थिर रहता, और जिसका नाम पवित्र है, वह यह कहता है, “मैं ऊँचे पर और पवित्रस्‍थान में निवास करता हूँ, और उसके संग भी रहता हूँ, जो खेदित और नम्र हैं, कि, नम्र लोगों के हृदय और खेदित लोगों के मन को हर्षित करूँ।","poem":1}]},{"type":"verse","number":16,"content":[{"text":"मैं सदा मुकद्दमा न लड़ता रहूँगा, न सर्वदा क्रोधित रहूँगा; क्योंकि आत्मा मेरे बनाए हुए हैं और जीव मेरे सामने मूर्छित हो जाते हैं।","poem":1}]},{"type":"verse","number":17,"content":[{"text":"उसके लोभ के पाप के कारण मैंने क्रोधित होकर उसको दुःख दिया था, और क्रोध के मारे उससे मुँह छिपाया था; परन्तु वह अपने मनमाने मार्ग में दूर भटकता चला गया था।","poem":1}]},{"type":"verse","number":18,"content":[{"text":"मैं उसकी चाल देखता आया हूँ, तो भी अब उसको चंगा करूँगा; मैं उसे ले चलूँगा और विशेष करके उसके शोक करनेवालों को शान्ति दूँगा।","poem":1}]},{"type":"verse","number":19,"content":[{"text":"मैं मुँह के फल का सृजनहार हूँ; यहोवा ने कहा है, जो दूर और जो निकट हैं, दोनों को पूरी शान्ति मिले; और मैं उसको चंगा करूँगा। (इफि. 2:13,17, रोम. 2:39, इब्रा. 13:15)","poem":1}]},{"type":"verse","number":20,"content":[{"text":"परन्तु दुष्ट तो लहराते हुए समुद्र* के समान है जो स्थिर नहीं रह सकता; और उसका जल मैल और कीच उछालता है। (यहू. 1:13)","poem":1}]},{"type":"verse","number":21,"content":[{"text":"दुष्टों के लिये शान्ति नहीं है, मेरे परमेश्‍वर का यही वचन है।”","poem":1}]}],"footnotes":[]}}