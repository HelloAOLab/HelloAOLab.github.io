{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"EZK","name":"यहेजकेल","commonName":"यहेजकेल","title":"Ezekiel यहेजकेल","firstChapterApiLink":"/api/HINIRV/यहेजकेल/1.json","lastChapterApiLink":"/api/HINIRV/यहेजकेल/48.json","numberOfChapters":48},"nextChapterApiLink":"/api/HINIRV/यहेजकेल/37.json","previousChapterApiLink":"/api/HINIRV/यहेजकेल/35.json","chapter":{"number":36,"content":[{"type":"heading","content":["इस्राएल पर परमेश्‍वर की आशीष"]},{"type":"line_break"},{"type":"verse","number":1,"content":[{"text":"“फिर हे मनुष्य के सन्तान, तू इस्राएल के पहाड़ों से भविष्यद्वाणी करके कह, हे इस्राएल के पहाड़ों, यहोवा का वचन सुनो।","poem":1}]},{"type":"verse","number":2,"content":[{"text":"परमेश्‍वर यहोवा यह कहता है : शत्रु ने तो तुम्हारे विषय में कहा है, 'आहा! प्राचीनकाल के ऊँचे स्थान अब हमारे अधिकार में आ गए।'","poem":1}]},{"type":"verse","number":3,"content":[{"text":"इस कारण भविष्यद्वाणी करके कह, परमेश्‍वर यहोवा यह कहता है : लोगों ने जो तुम्हें उजाड़ा और चारों ओर से तुम्हें ऐसा निगल लिया कि तुम बची हुई जातियों* का अधिकार हो जाओ, और बकवादी तुम्हारी चर्चा करते और साधारण लोग तुम्हारी निन्दा करते हैं;","poem":1}]},{"type":"verse","number":4,"content":[{"text":"इस कारण, हे इस्राएल के पहाड़ों, परमेश्‍वर यहोवा का वचन सुनो, परमेश्‍वर यहोवा तुम से यह कहता है, अर्थात् पहाड़ों और पहाड़ियों से और नालों और तराइयों से, और उजड़े हुए खण्डहरों और निर्जन नगरों से जो चारों ओर की बची हुई जातियों से लुट गए और उनके हँसने के कारण हो गए हैं;","poem":1}]},{"type":"verse","number":5,"content":[{"text":"परमेश्‍वर यहोवा यह कहता है, निश्चय मैंने अपनी जलन की आग में बची हुई जातियों के और सारे एदोम के विरुद्ध में कहा है कि जिन्होंने मेरे देश को अपने मन के पूरे आनन्द और अभिमान से अपने अधिकार में किया है कि वह पराया होकर लूटा जाए।","poem":1}]},{"type":"verse","number":6,"content":[{"text":"इस कारण इस्राएल के देश के विषय में भविष्यद्वाणी करके पहाड़ों, पहाड़ियों, नालों, और तराइयों से कह, परमेश्‍वर यहोवा यह कहता है, देखो, तुमने जातियों की निन्दा सही है*, इस कारण मैं अपनी बड़ी जलजलाहट से बोला हूँ।","poem":1}]},{"type":"verse","number":7,"content":[{"text":"परमेश्‍वर यहोवा यह कहता है : मैंने यह शपथ खाई है कि निःसन्देह तुम्हारे चारों ओर जो जातियाँ हैं, उनको अपनी निन्दा आप ही सहनी पड़ेगी।","poem":1}]},{"type":"verse","number":8,"content":[{"text":"“परन्तु, हे इस्राएल के पहाड़ों, तुम पर डालियाँ पनपेंगी और उनके फल मेरी प्रजा इस्राएल के लिये लगेंगे; क्योंकि उसका लौट आना निकट है।","poem":1}]},{"type":"verse","number":9,"content":[{"text":"देखो, मैं तुम्हारे पक्ष में हूँ, और तुम्हारी ओर कृपादृष्टि करूँगा, और तुम जोते-बोए जाओगे;","poem":1}]},{"type":"verse","number":10,"content":[{"text":"और मैं तुम पर बहुत मनुष्य अर्थात् इस्राएल के सारे घराने को बसाऊँगा; और नगर फिर बसाए और खण्डहर फिर बनाएँ जाएँगे।","poem":1}]},{"type":"verse","number":11,"content":[{"text":"मैं तुम पर मनुष्य और पशु दोनों को बहुत बढ़ाऊँगा; और वे बढ़ेंगे और फूलें-फलेंगे; और मैं तुमको प्राचीनकाल के समान बसाऊँगा, और पहले से अधिक तुम्हारी भलाई करूँगा। तब तुम जान लोगे कि मैं यहोवा हूँ।","poem":1}]},{"type":"verse","number":12,"content":[{"text":"मैं ऐसा करूँगा कि मनुष्य अर्थात् मेरी प्रजा इस्राएल तुम पर चले-फिरेगी; और वे तुम्हारे स्वामी होंगे, और तुम उनका निज भाग होंगे, और वे फिर तुम्हारे कारण निर्वंश न हो जाएँगे।","poem":1}]},{"type":"verse","number":13,"content":[{"text":"परमेश्‍वर यहोवा यह कहता है : जो लोग तुम से कहा करते हैं, 'तू मनुष्यों का खानेवाला है, और अपने पर बसी हुई जाति को निर्वंश कर देता है,'","poem":1}]},{"type":"verse","number":14,"content":[{"text":"इसलिए फिर तू मनुष्यों को न खाएगा, और न अपने पर बसी हुई जाति को निर्वंश करेगा, परमेश्‍वर यहोवा की यही वाणी है।","poem":1}]},{"type":"verse","number":15,"content":[{"text":"मैं फिर जाति-जाति के लोगों से तेरी निन्दा न सुनवाऊँगा, और तुझे जाति-जाति की ओर से फिर निन्दा न सहनी पड़ेगी, और तुझ पर बसी हुई जाति को तू फिर ठोकर न खिलाएगा, परमेश्‍वर यहोवा की यही वाणी है।”","poem":1}]},{"type":"heading","content":["इस्राएल का नया जीवन"]},{"type":"line_break"},{"type":"verse","number":16,"content":[{"text":"फिर यहोवा का यह वचन मेरे पास पहुँचा :","poem":1}]},{"type":"verse","number":17,"content":[{"text":"“हे मनुष्य के सन्तान, जब इस्राएल का घराना अपने देश में रहता था, तब अपनी चालचलन और कामों के द्वारा वे उसको अशुद्ध करते थे; उनकी चालचलन मुझे ऋतुमती की अशुद्धता-सी जान पड़ती थी।","poem":1}]},{"type":"verse","number":18,"content":[{"text":"इसलिए जो हत्या उन्होंने देश में की, और देश को अपनी मूरतों के द्वारा अशुद्ध किया, इसके कारण मैंने उन पर अपनी जलजलाहट भड़काई।","poem":1}]},{"type":"verse","number":19,"content":[{"text":"मैंने उन्हें जाति-जाति में तितर-बितर किया, और वे देश-देश में बिखर गए; उनके चालचलन और कामों के अनुसार मैंने उनको दण्ड दिया।","poem":1}]},{"type":"verse","number":20,"content":[{"text":"परन्तु जब वे उन जातियों में पहुँचे जिनमें वे पहुँचाए गए, तब उन्होंने मेरे पवित्र नाम को अपवित्र ठहराया*, क्योंकि लोग उनके विषय में यह कहने लगे, 'ये यहोवा की प्रजा हैं, परन्तु उसके देश से निकाले गए हैं।' (रोम. 2:24)","poem":1}]},{"type":"verse","number":21,"content":[{"text":"परन्तु मैंने अपने पवित्र नाम की सुधि ली, जिसे इस्राएल के घराने ने उन जातियों के बीच अपवित्र ठहराया था, जहाँ वे गए थे।","poem":1}]},{"type":"verse","number":22,"content":[{"text":"“इस कारण तू इस्राएल के घराने से कह, परमेश्‍वर यहोवा यह कहता है : हे इस्राएल के घराने, मैं इसको तुम्हारे निमित्त नहीं, परन्तु अपने पवित्र नाम के निमित्त करता हूँ जिसे तुमने उन जातियों में अपवित्र ठहराया जहाँ तुम गए थे।","poem":1}]},{"type":"verse","number":23,"content":[{"text":"मैं अपने बड़े नाम को पवित्र ठहराऊँगा, जो जातियों में अपवित्र ठहराया गया, जिसे तुमने उनके बीच अपवित्र किया; और जब मैं उनकी दृष्टि में तुम्हारे बीच पवित्र ठहरूँगा, तब वे जातियाँ जान लेंगी कि मैं यहोवा हूँ, परमेश्‍वर यहोवा की यही वाणी है। (यहे. 39:7)","poem":1}]},{"type":"verse","number":24,"content":[{"text":"मैं तुमको जातियों में से ले लूँगा, और देशों में से इकट्ठा करूँगा; और तुमको तुम्हारे निज देश में पहुँचा दूँगा।","poem":1}]},{"type":"verse","number":25,"content":[{"text":"मैं तुम पर शुद्ध जल छिड़कूँगा, और तुम शुद्ध हो जाओगे; और मैं तुमको तुम्हारी सारी अशुद्धता और मूरतों से शुद्ध करूँगा। (इब्रा. 10:22)","poem":1}]},{"type":"verse","number":26,"content":[{"text":"मैं तुमको नया मन दूँगा, और तुम्हारे भीतर नई आत्मा उत्‍पन्‍न करूँगा; और तुम्हारी देह में से पत्थर का हृदय निकालकर तुमको माँस का हृदय दूँगा। (यहे. 11:19-20)","poem":1}]},{"type":"verse","number":27,"content":[{"text":"मैं अपना आत्मा तुम्हारे भीतर देकर ऐसा करूँगा कि तुम मेरी विधियों पर चलोगे और मेरे नियमों को मानकर उनके अनुसार करोगे। (यहे. 37:14)","poem":1}]},{"type":"verse","number":28,"content":[{"text":"तुम उस देश में बसोगे जो मैंने तुम्हारे पितरों को दिया था; और तुम मेरी प्रजा ठहरोगे, और मैं तुम्हारा परमेश्‍वर ठहरूँगा।","poem":1}]},{"type":"verse","number":29,"content":[{"text":"मैं तुमको तुम्हारी सारी अशुद्धता से छुड़ाऊँगा, और अन्न उपजने की आज्ञा देकर, उसे बढ़ाऊँगा और तुम्हारे बीच अकाल न डालूँगा।","poem":1}]},{"type":"verse","number":30,"content":[{"text":"मैं वृक्षों के फल और खेत की उपज बढ़ाऊँगा, कि जातियों में अकाल के कारण फिर तुम्हारी निन्दा न होगी।","poem":1}]},{"type":"verse","number":31,"content":[{"text":"तब तुम अपने बुरे चालचलन और अपने कामों को जो अच्छे नहीं थे, स्मरण करके अपने अधर्म और घिनौने कामों के कारण अपने आप से घृणा करोगे।","poem":1}]},{"type":"verse","number":32,"content":[{"text":"परमेश्‍वर यहोवा की यह वाणी है, तुम जान लो कि मैं इसको तुम्हारे निमित्त नहीं करता। हे इस्राएल के घराने अपने चालचलन के विषय में लज्जित हो और तुम्हारा मुख काला हो जाए।","poem":1}]},{"type":"verse","number":33,"content":[{"text":"“परमेश्‍वर यहोवा यह कहता है, जब मैं तुमको तुम्हारे सब अधर्म के कामों से शुद्ध करूँगा, तब तुम्हारे नगरों को बसाऊँगा; और तुम्हारे खण्डहर फिर बनाए जाएँगे।","poem":1}]},{"type":"verse","number":34,"content":[{"text":"तुम्हारा देश जो सब आने जानेवालों के सामने उजाड़ है, वह उजाड़ होने के बदले जोता बोया जाएगा।","poem":1}]},{"type":"verse","number":35,"content":[{"text":"और लोग कहा करेंगे, 'यह देश जो उजाड़ था, वह अदन की बारी-सा हो गया, और जो नगर खण्डहर और उजाड़ हो गए और ढाए गए थे, वे गढ़वाले हुए, और बसाए गए हैं।","poem":1}]},{"type":"verse","number":36,"content":[{"text":"तब जो जातियाँ तुम्हारे आस-पास बची रहेंगी, वे जान लेंगी कि मुझ यहोवा ने ढाए हुए को फिर बनाया, और उजाड़ में पेड़ रोपे हैं, मुझ यहोवा ने यह कहा, और ऐसा ही करूँगा।","poem":1}]},{"type":"verse","number":37,"content":[{"text":"“परमेश्‍वर यहोवा यह कहता है, इस्राएल के घराने में फिर मुझसे विनती की जाएगी कि मैं उनके लिये यह करूँ; अर्थात् मैं उनमें मनुष्यों की गिनती भेड़-बकरियों के समान बढ़ाऊँ।","poem":1}]},{"type":"verse","number":38,"content":[{"text":"जैसे पवित्र समयों की भेड़-बकरियाँ, अर्थात् नियत पर्वों के समय यरूशलेम में की भेड़-बकरियाँ अनगिनत होती हैं वैसे ही जो नगर अब खण्डहर हैं वे अनगिनत मनुष्यों के झुण्डों से भर जाएँगे। तब वे जान लेंगे कि मैं यहोवा हूँ।”","poem":1}]}],"footnotes":[]}}