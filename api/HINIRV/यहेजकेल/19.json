{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"EZK","name":"यहेजकेल","commonName":"यहेजकेल","title":"Ezekiel यहेजकेल","firstChapterApiLink":"/api/HINIRV/यहेजकेल/1.json","lastChapterApiLink":"/api/HINIRV/यहेजकेल/48.json","numberOfChapters":48},"nextChapterApiLink":"/api/HINIRV/यहेजकेल/20.json","previousChapterApiLink":"/api/HINIRV/यहेजकेल/18.json","chapter":{"number":19,"content":[{"type":"heading","content":["राजकुमार के लिए इस्राएल का शोक"]},{"type":"line_break"},{"type":"verse","number":1,"content":["“इस्राएल के प्रधानों के विषय तू यह विलापगीत सुना :"]},{"type":"verse","number":2,"content":["तेरी माता एक कैसी सिंहनी थी! वह सिंहों के बीच बैठा करती और अपने बच्चों को जवान सिंहों के बीच पालती पोसती थी।"]},{"type":"verse","number":3,"content":["अपने बच्चों में से उसने एक को पाला और वह जवान सिंह हो गया, और अहेर पकड़ना सीख गया; उसने मनुष्यों को भी फाड़ खाया।"]},{"type":"verse","number":4,"content":["जाति-जाति के लोगों ने उसकी* चर्चा सुनी, और उसे अपने खोदे हुए गड्ढे में फँसाया; और उसके नकेल डालकर उसे मिस्र देश में ले गए।"]},{"type":"verse","number":5,"content":["जब उसकी माँ ने देखा कि वह धीरज धरे रही तो भी उसकी आशा टूट गई, तब अपने एक और बच्चे को लेकर उसे जवान सिंह कर दिया।"]},{"type":"verse","number":6,"content":["तब वह जवान सिंह होकर सिंहों के बीच चलने-फिरने लगा, और वह भी अहेर पकड़ना सीख गया; और मनुष्यों को भी फाड़ खाया।"]},{"type":"verse","number":7,"content":["उसने उनके भवनों को बिगाड़ा, और उनके नगरों को उजाड़ा वरन् उसके गरजने के डर के मारे देश और जो कुछ उसमें था सब उजड़ गया।"]},{"type":"verse","number":8,"content":["तब चारों ओर के जाति-जाति के लोग अपने-अपने प्रान्त से उसके विरुद्ध निकल आए, और उसके लिये जाल लगाया; और वह उनके खोदे हुए गड्ढे में फंस गया।"]},{"type":"verse","number":9,"content":["तब वे उसके नकेल डालकर और कठघरे में बन्द करके बाबेल के राजा के पास ले गए, और गढ़ में बन्द किया, कि उसका बोल इस्राएल के पहाड़ी देश में फिर सुनाई न दे।"]},{"type":"verse","number":10,"content":["“तेरी माता जिससे तू उत्‍पन्‍न हुआ, वह तट पर लगी हुई दाखलता के समान थी, और गहरे जल के कारण फलों और शाखाओं से भरी हुई थी।"]},{"type":"verse","number":11,"content":["प्रभुता करनेवालों के राजदण्डों के लिये उसमें मोटी-मोटी टहनियाँ थीं; और उसकी ऊँचाई इतनी हुई कि वह बादलों के बीच तक पहुँची; और अपनी बहुत सी डालियों समेत बहुत ही लम्बी दिखाई पड़ी।"]},{"type":"verse","number":12,"content":["तो भी वह जलजलाहट के साथ उखाड़कर भूमि पर गिराई गई, और उसके फल पुरवाई हवा के लगने से सूख गए; और उसकी मोटी टहनियाँ टूटकर सूख गई; और वे आग से भस्म हो गई।"]},{"type":"verse","number":13,"content":["अब वह जंगल में, वरन् निर्जल देश में लगाई गई है।"]},{"type":"verse","number":14,"content":["उसकी शाखाओं की टहनियों में से आग निकली*, जिससे उसके फल भस्म हो गए, और प्रभुता करने के योग्य राजदण्ड के लिये उसमें अब कोई मोटी टहनी न रही।” यही विलापगीत है, और यह विलापगीत बना रहेगा।"]}],"footnotes":[]}}