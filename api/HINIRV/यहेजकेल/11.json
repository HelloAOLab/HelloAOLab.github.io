{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"EZK","name":"यहेजकेल","commonName":"यहेजकेल","title":"Ezekiel यहेजकेल","firstChapterApiLink":"/api/HINIRV/यहेजकेल/1.json","lastChapterApiLink":"/api/HINIRV/यहेजकेल/48.json","numberOfChapters":48},"nextChapterApiLink":"/api/HINIRV/यहेजकेल/12.json","previousChapterApiLink":"/api/HINIRV/यहेजकेल/10.json","chapter":{"number":11,"content":[{"type":"heading","content":["दुष्ट शासकों का न्याय किया जाना"]},{"type":"line_break"},{"type":"verse","number":1,"content":["तब आत्मा ने मुझे उठाकर यहोवा के भवन के पूर्वी फाटक के पास जिसका मुँह पूर्वी दिशा की ओर है, पहुँचा दिया; और वहाँ मैंने क्या देखा, कि फाटक ही में पच्चीस पुरुष हैं। और मैंने उनके बीच अज्जूर के पुत्र याजन्याह को और बनायाह के पुत्र पलत्याह को देखा, जो प्रजा के प्रधान थे।"]},{"type":"verse","number":2,"content":["तब उसने मुझसे कहा, “हे मनुष्य के सन्तान, जो मनुष्य इस नगर में अनर्थ कल्पना और बुरी युक्ति करते हैं वे ये ही हैं।"]},{"type":"verse","number":3,"content":["ये कहते हैं, 'घर बनाने का समय निकट नहीं, यह नगर हँडा और हम उसमें का माँस है।'"]},{"type":"verse","number":4,"content":["इसलिए हे मनुष्य के सन्तान, इनके विरुद्ध भविष्यद्वाणी कर, भविष्यद्वाणी।”"]},{"type":"verse","number":5,"content":["तब यहोवा का आत्मा मुझ पर उतरा, और मुझसे कहा, “ऐसा कह, यहोवा यह कहता है: हे इस्राएल के घराने तुमने ऐसा ही कहा है; जो कुछ तुम्हारे मन में आता है, उसे मैं जानता हूँ।"]},{"type":"verse","number":6,"content":["तुमने तो इस नगर में बहुतों को मार डाला वरन् उसकी सड़कों को शवों से भर दिया है।"]},{"type":"verse","number":7,"content":["इस कारण प्रभु यहोवा यह कहता है: जो मनुष्य तुमने इसमें मार डाले हैं*, उनके शव ही इस नगररूपी हँडे में का माँस है; और तुम इसके बीच से निकाले जाओगे।"]},{"type":"verse","number":8,"content":["तुम तलवार से डरते हो, और मैं तुम पर तलवार चलाऊँगा, प्रभु यहोवा की यही वाणी है।"]},{"type":"verse","number":9,"content":["मैं तुमको इसमें से निकालकर परदेशियों के हाथ में कर दूँगा, और तुमको दण्ड दिलाऊँगा।"]},{"type":"verse","number":10,"content":["तुम तलवार से मरकर गिरोगे, और मैं तुम्हारा मुकद्दमा, इस्राएल के देश की सीमा पर चुकाऊँगा; तब तुम जान लोगे कि मैं यहोवा हूँ।"]},{"type":"verse","number":11,"content":["यह नगर तुम्हारे लिये हँडा न बनेगा, और न तुम इसमें का माँस होंगे; मैं तुम्हारा मुकद्दमा इस्राएल के देश की सीमा पर चुकाऊँगा।"]},{"type":"verse","number":12,"content":["तब तुम जान लोगे कि मैं यहोवा हूँ; तुम तो मेरी विधियों पर नहीं चले, और मेरे नियमों को तुमने नहीं माना; परन्तु अपने चारों ओर की अन्यजातियों की रीतियों पर चले हो।”"]},{"type":"verse","number":13,"content":["मैं इस प्रकार की भविष्यद्वाणी कर रहा था, कि बनायाह का पुत्र पलत्याह मर गया। तब मैं मुँह के बल गिरकर ऊँचे शब्द से चिल्ला उठा, और कहा, “हाय प्रभु यहोवा, क्या तू इस्राएल के बचे हुओं को सत्यानाश कर डालेगा?”"]},{"type":"heading","content":["बँधुआई में गए लोगों से परमेश्‍वर की प्रतिज्ञा"]},{"type":"line_break"},{"type":"verse","number":14,"content":["तब यहोवा का यह वचन मेरे पास पहुँचा,"]},{"type":"verse","number":15,"content":["“हे मनुष्य के सन्तान, यरूशलेम के निवासियों ने तेरे निकट भाइयों से वरन् इस्राएल के सारे घराने से भी कहा है कि 'तुम यहोवा के पास से दूर हो जाओ; यह देश हमारे ही अधिकार में दिया गया है।'"]},{"type":"verse","number":16,"content":["परन्तु तू उनसे कह, 'प्रभु यहोवा यह कहता है कि मैंने तुमको दूर-दूर की जातियों में बसाया और देश-देश में तितर-बितर कर दिया तो है, तो भी जिन देशों में तुम आए हुए हो, उनमें मैं स्वयं तुम्हारे लिये थोड़े दिन तक पवित्रस्‍थान ठहरूँगा।'"]},{"type":"verse","number":17,"content":["इसलिए, उनसे कह, 'प्रभु यहोवा यह कहता है, कि मैं तुमको जाति-जाति के लोगों के बीच से बटोरूँगा, और जिन देशों में तुम तितर-बितर किए गए हो, उनमें से तुमको इकट्ठा करूँगा, और तुम्हें इस्राएल की भूमि दूँगा।'"]},{"type":"verse","number":18,"content":["और वे वहाँ पहुँचकर उस देश की सब घृणित मूर्तियाँ और सब घृणित काम भी उसमें से दूर करेंगे।"]},{"type":"verse","number":19,"content":["और मैं उनका हृदय एक कर दूँगा*; और उनके भीतर नई आत्मा उत्‍पन्‍न करूँगा, और उनकी देह में से पत्थर का सा हृदय निकालकर उन्हें माँस का हृदय दूँगा, (यहे. 36:26)"]},{"type":"verse","number":20,"content":["जिससे वे मेरी विधियों पर नित चला करें और मेरे नियमों को मानें; और वे मेरी प्रजा ठहरेंगे, और मैं उनका परमेश्‍वर ठहरूँगा।"]},{"type":"verse","number":21,"content":["परन्तु वे लोग जो अपनी घृणित मूर्तियाँ और घृणित कामों में मन लगाकर चलते रहते हैं, उनको मैं ऐसा करूँगा कि उनकी चाल उन्हीं के सिर पर पड़ेंगी, प्रभु यहोवा की यही वाणी है।”"]},{"type":"heading","content":["परमेश्‍वर की महिमा का प्रस्थान"]},{"type":"line_break"},{"type":"verse","number":22,"content":["इस पर करूबों ने अपने पंख उठाए, और पहिये उनके संग-संग चले; और इस्राएल के परमेश्‍वर का तेज उनके ऊपर था।"]},{"type":"verse","number":23,"content":["तब यहोवा का तेज नगर के बीच में से उठकर उस पर्वत पर ठहर गया जो नगर की पूर्व ओर है।"]},{"type":"verse","number":24,"content":["फिर आत्मा ने मुझे उठाया, और परमेश्‍वर के आत्मा की शक्ति से दर्शन में मुझे कसदियों के देश में बन्दियों के पास पहुँचा दिया। और जो दर्शन मैंने पाया था वह लोप हो गया।"]},{"type":"verse","number":25,"content":["तब जितनी बातें यहोवा ने मुझे दिखाई थीं, वे मैंने बन्दियों को बता दीं।"]}],"footnotes":[]}}