{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"LUK","name":"लूका","commonName":"लूका","title":"Luke लूका","firstChapterApiLink":"/api/HINIRV/लूका/1.json","lastChapterApiLink":"/api/HINIRV/लूका/24.json","numberOfChapters":24},"nextChapterApiLink":"/api/HINIRV/लूका/19.json","previousChapterApiLink":"/api/HINIRV/लूका/17.json","chapter":{"number":18,"content":[{"type":"heading","content":["विधवा और अधर्मी न्यायाधीश"]},{"type":"line_break"},{"type":"verse","number":1,"content":[{"text":"फिर उसने इसके विषय में कि नित्य प्रार्थना करना और साहस नहीं छोड़ना चाहिए उनसे यह दृष्टान्त कहा:","poem":1}]},{"type":"verse","number":2,"content":[{"text":"“किसी नगर में एक न्यायी रहता था; जो न परमेश्‍वर से डरता था और न किसी मनुष्य की परवाह करता था।","poem":1}]},{"type":"verse","number":3,"content":[{"text":"और उसी नगर में एक विधवा भी रहती थी: जो उसके पास आ आकर कहा करती थी, ‘मेरा न्याय चुकाकर मुझे मुद्दई से बचा।’","poem":1}]},{"type":"verse","number":4,"content":[{"text":"उसने कितने समय तक तो न माना परन्तु अन्त में मन में विचार कर कहा, ‘यद्यपि मैं न परमेश्‍वर से डरता, और न मनुष्यों की कुछ परवाह करता हूँ;","poem":1}]},{"type":"verse","number":5,"content":[{"text":"फिर भी यह विधवा मुझे सताती रहती है, इसलिए मैं उसका न्याय चुकाऊँगा, कहीं ऐसा न हो कि घड़ी-घड़ी आकर अन्त को मेरी नाक में दम करे’।”","poem":1}]},{"type":"line_break"},{"type":"verse","number":6,"content":[{"text":"प्रभु ने कहा, “सुनो, कि यह अधर्मी न्यायी क्या कहता है?","poem":1}]},{"type":"verse","number":7,"content":[{"text":"अतः क्या परमेश्‍वर अपने चुने हुओं का न्याय न चुकाएगा, जो रात-दिन उसकी दुहाई देते रहते; और क्या वह उनके विषय में देर करेगा?","poem":1}]},{"type":"verse","number":8,"content":[{"text":"मैं तुम से कहता हूँ; वह तुरन्त उनका न्याय चुकाएगा; पर मनुष्य का पुत्र जब आएगा, तो क्या वह पृथ्वी पर विश्वास पाएगा?”","poem":1}]},{"type":"heading","content":["कौन धर्मी ठहराया जाएगा?"]},{"type":"line_break"},{"type":"verse","number":9,"content":[{"text":"और उसने उनसे जो अपने ऊपर भरोसा रखते थे, कि हम धर्मी हैं, और दूसरों को तुच्छ जानते थे, यह दृष्टान्त कहा:","poem":1}]},{"type":"verse","number":10,"content":[{"text":"“दो मनुष्य मन्दिर में प्रार्थना करने के लिये गए; एक फरीसी था और दूसरा चुंगी लेनेवाला।","poem":1}]},{"type":"verse","number":11,"content":[{"text":"फरीसी खड़ा होकर अपने मन में यह प्रार्थना करने लगा, ‘हे परमेश्‍वर, मैं तेरा धन्यवाद करता हूँ, कि मैं और मनुष्यों के समान दुष्टता करनेवाला, अन्यायी और व्यभिचारी नहीं, और न इस चुंगी लेनेवाले के समान हूँ।","poem":1}]},{"type":"verse","number":12,"content":[{"text":"मैं सप्ताह में दो बार उपवास करता हूँ; मैं अपनी सब कमाई का दसवाँ अंश भी देता हूँ।’","poem":1}]},{"type":"line_break"},{"type":"verse","number":13,"content":[{"text":"“परन्तु चुंगी लेनेवाले ने दूर खड़े होकर, स्वर्ग की ओर आँख उठाना भी न चाहा, वरन् अपनी छाती पीट-पीट कर* कहा, ‘हे परमेश्‍वर मुझ पापी पर दया कर!’ (भज. 51:1)","poem":1}]},{"type":"verse","number":14,"content":[{"text":"मैं तुम से कहता हूँ, कि वह दूसरा नहीं; परन्तु यही मनुष्य धर्मी ठहरा और अपने घर गया; क्योंकि जो कोई अपने आप को बड़ा बनाएगा, वह छोटा किया जाएगा; और जो अपने आप को छोटा बनाएगा, वह बड़ा किया जाएगा।”","poem":1}]},{"type":"heading","content":["परमेश्‍वर का राज्य बच्चों के समान"]},{"type":"line_break"},{"type":"verse","number":15,"content":[{"text":"फिर लोग अपने बच्चों को भी उसके पास लाने लगे, कि वह उन पर हाथ रखे; और चेलों ने देखकर उन्हें डाँटा।","poem":1}]},{"type":"verse","number":16,"content":[{"text":"यीशु ने बच्चों को पास बुलाकर कहा, “बालकों को मेरे पास आने दो, और उन्हें मना न करो: क्योंकि परमेश्‍वर का राज्य ऐसों ही का है।","poem":1}]},{"type":"verse","number":17,"content":[{"text":"मैं तुम से सच कहता हूँ, कि जो कोई परमेश्‍वर के राज्य को बालक के समान ग्रहण न करेगा वह उसमें कभी प्रवेश करने न पाएगा।”","poem":1}]},{"type":"heading","content":["एक धनी का यीशु से प्रश्न"]},{"type":"line_break"},{"type":"verse","number":18,"content":[{"text":"किसी सरदार ने उससे पूछा, “हे उत्तम गुरु, अनन्त जीवन का अधिकारी होने के लिये मैं क्या करूँ?”","poem":1}]},{"type":"verse","number":19,"content":[{"text":"यीशु ने उससे कहा, “तू मुझे उत्तम क्यों कहता है? कोई उत्तम नहीं, केवल एक, अर्थात् परमेश्‍वर।","poem":1}]},{"type":"verse","number":20,"content":[{"text":"तू आज्ञाओं को तो जानता है: ‘व्यभिचार न करना, हत्या न करना, चोरी न करना, झूठी गवाही न देना, अपने पिता और अपनी माता का आदर करना’।”","poem":1}]},{"type":"verse","number":21,"content":[{"text":"उसने कहा, “मैं तो इन सब को लड़कपन ही से मानता आया हूँ।”","poem":1}]},{"type":"verse","number":22,"content":[{"text":"यह सुन, “यीशु ने उससे कहा, तुझ में अब भी एक बात की घटी है, अपना सब कुछ बेचकर कंगालों को बाँट दे; और तुझे स्वर्ग में धन मिलेगा, और आकर मेरे पीछे हो ले।”","poem":1}]},{"type":"verse","number":23,"content":[{"text":"वह यह सुनकर बहुत उदास हुआ, क्योंकि वह बड़ा धनी था।","poem":1}]},{"type":"line_break"},{"type":"verse","number":24,"content":[{"text":"यीशु ने उसे देखकर कहा, “धनवानों का परमेश्‍वर के राज्य में प्रवेश करना कितना कठिन है!","poem":1}]},{"type":"verse","number":25,"content":[{"text":"परमेश्‍वर के राज्य में धनवान के प्रवेश करने से ऊँट का सूई के नाके में से निकल जाना सहज है।”","poem":1}]},{"type":"verse","number":26,"content":[{"text":"और सुननेवालों ने कहा, “तो फिर किस का उद्धार हो सकता है?”","poem":1}]},{"type":"verse","number":27,"content":[{"text":"उसने कहा, “जो मनुष्य से नहीं हो सकता, वह परमेश्‍वर से हो सकता है।”","poem":1}]},{"type":"verse","number":28,"content":[{"text":"पतरस ने कहा, “देख, हम तो घर-बार छोड़कर तेरे पीछे हो लिये हैं।”","poem":1}]},{"type":"verse","number":29,"content":[{"text":"उसने उनसे कहा, “मैं तुम से सच कहता हूँ, कि ऐसा कोई नहीं जिस ने परमेश्‍वर के राज्य के लिये घर, या पत्‍नी, या भाइयों, या माता-पिता, या बाल-बच्चों को छोड़ दिया हो।","poem":1}]},{"type":"verse","number":30,"content":[{"text":"और इस समय कई गुणा अधिक न पाए; और परलोक में अनन्त जीवन।”","poem":1}]},{"type":"heading","content":["पुनरुत्थान की भविष्यद्वाणी"]},{"type":"line_break"},{"type":"verse","number":31,"content":[{"text":"फिर उसने बारहों को साथ लेकर उनसे कहा, “हम यरूशलेम को जाते हैं, और जितनी बातें मनुष्य के पुत्र के लिये भविष्यद्वक्ताओं के द्वारा लिखी गई हैं* वे सब पूरी होंगी।","poem":1}]},{"type":"verse","number":32,"content":[{"text":"क्योंकि वह अन्यजातियों के हाथ में सौंपा जाएगा, और वे उसका उपहास करेंगे; और उसका अपमान करेंगे, और उस पर थूकेंगे।","poem":1}]},{"type":"verse","number":33,"content":[{"text":"और उसे कोड़े मारेंगे, और मार डालेंगे, और वह तीसरे दिन जी उठेगा।”","poem":1}]},{"type":"verse","number":34,"content":[{"text":"और उन्होंने इन बातों में से कोई बात न समझी और यह बात उनसे छिपी रही, और जो कहा गया था वह उनकी समझ में न आया।","poem":1}]},{"type":"heading","content":["अंधे भिखारी को आँखें"]},{"type":"line_break"},{"type":"verse","number":35,"content":[{"text":"जब वह यरीहो के निकट पहुँचा, तो एक अंधा सड़क के किनारे बैठा हुआ भीख माँग रहा था।","poem":1}]},{"type":"verse","number":36,"content":[{"text":"और वह भीड़ के चलने की आहट सुनकर पूछने लगा, “यह क्या हो रहा है?”","poem":1}]},{"type":"verse","number":37,"content":[{"text":"उन्होंने उसको बताया, “यीशु नासरी जा रहा है।”","poem":1}]},{"type":"verse","number":38,"content":[{"text":"तब उसने पुकार के कहा, “हे यीशु, दाऊद की सन्तान, मुझ पर दया कर!”","poem":1}]},{"type":"verse","number":39,"content":[{"text":"जो आगे-आगे जा रहे थे, वे उसे डाँटने लगे कि चुप रहे परन्तु वह और भी चिल्लाने लगा, “हे दाऊद की सन्तान, मुझ पर दया कर!”","poem":1}]},{"type":"verse","number":40,"content":[{"text":"तब यीशु ने खड़े होकर आज्ञा दी कि उसे मेरे पास लाओ, और जब वह निकट आया, तो उसने उससे यह पूछा,","poem":1}]},{"type":"verse","number":41,"content":[{"text":"तू क्या चाहता है, “मैं तेरे लिये करूँ?” उसने कहा, “हे प्रभु, यह कि मैं देखने लगूँ।”","poem":1}]},{"type":"verse","number":42,"content":[{"text":"यीशु ने उससे कहा, “देखने लग, तेरे विश्वास ने तुझे अच्छा कर दिया है।”","poem":1}]},{"type":"verse","number":43,"content":[{"text":"और वह तुरन्त देखने लगा; और परमेश्‍वर की बड़ाई करता हुआ, उसके पीछे हो लिया, और सब लोगों ने देखकर परमेश्‍वर की स्तुति की।","poem":1}]}],"footnotes":[]}}