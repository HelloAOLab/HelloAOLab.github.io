{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"LUK","name":"लूका","commonName":"लूका","title":"Luke लूका","firstChapterApiLink":"/api/HINIRV/लूका/1.json","lastChapterApiLink":"/api/HINIRV/लूका/24.json","numberOfChapters":24},"nextChapterApiLink":"/api/HINIRV/लूका/16.json","previousChapterApiLink":"/api/HINIRV/लूका/14.json","chapter":{"number":15,"content":[{"type":"heading","content":["खोई हुई भेड़ का दृष्टान्त"]},{"type":"line_break"},{"type":"verse","number":1,"content":[{"text":"सब चुंगी लेनेवाले और पापी उसके पास आया करते थे ताकि उसकी सुनें।","poem":1}]},{"type":"verse","number":2,"content":[{"text":"और फरीसी और शास्त्री कुड़कुड़ाकर कहने लगे, “यह तो पापियों से मिलता है और उनके साथ खाता भी है।”","poem":1}]},{"type":"verse","number":3,"content":[{"text":"तब उसने उनसे यह दृष्टान्त कहा:","poem":1}]},{"type":"verse","number":4,"content":[{"text":"“तुम में से कौन है जिसकी सौ भेड़ें हों, और उनमें से एक खो जाए तो निन्यानवे को मैदान में छोड़कर, उस खोई हुई को जब तक मिल न जाए खोजता न रहे? (यहे. 34:11-12,16)","poem":1}]},{"type":"verse","number":5,"content":[{"text":"और जब मिल जाती है, तब वह बड़े आनन्द से उसे काँधे पर उठा लेता है।","poem":1}]},{"type":"verse","number":6,"content":[{"text":"और घर में आकर मित्रों और पड़ोसियों को इकट्ठे करके कहता है, ‘मेरे साथ आनन्द करो, क्योंकि मेरी खोई हुई भेड़ मिल गई है।’","poem":1}]},{"type":"verse","number":7,"content":[{"text":"मैं तुम से कहता हूँ; कि इसी रीति से एक मन फिरानेवाले पापी के विषय में भी स्वर्ग में इतना ही आनन्द होगा, जितना कि निन्यानवे ऐसे धर्मियों के विषय नहीं होता, जिन्हें मन फिराने की आवश्यकता नहीं।","poem":1}]},{"type":"heading","content":["खोए हुए सिक्के का दृष्टान्त"]},{"type":"line_break"},{"type":"verse","number":8,"content":[{"text":"“या कौन ऐसी स्त्री होगी, जिसके पास दस चाँदी के सिक्के हों, और उनमें से एक खो जाए; तो वह दीया जलाकर और घर झाड़-बुहारकर जब तक मिल न जाए, जी लगाकर खोजती न रहे?","poem":1}]},{"type":"verse","number":9,"content":[{"text":"और जब मिल जाता है, तो वह अपने सखियों और पड़ोसिनियों को इकट्ठी करके कहती है, कि ‘मेरे साथ आनन्द करो, क्योंकि मेरा खोया हुआ सिक्का मिल गया है।’","poem":1}]},{"type":"verse","number":10,"content":[{"text":"मैं तुम से कहता हूँ; कि इसी रीति से एक मन फिरानेवाले पापी के विषय में परमेश्‍वर के स्वर्गदूतों के सामने आनन्द होता है।”","poem":1}]},{"type":"heading","content":["उड़ाऊ पुत्र का दृष्टान्त"]},{"type":"line_break"},{"type":"verse","number":11,"content":[{"text":"फिर उसने कहा, “किसी मनुष्य के दो पुत्र थे।","poem":1}]},{"type":"verse","number":12,"content":[{"text":"उनमें से छोटे ने पिता से कहा ‘हे पिता, सम्पत्ति में से जो भाग मेरा हो, वह मुझे दे दीजिए।’ उसने उनको अपनी संपत्ति बाँट दी।","poem":1}]},{"type":"verse","number":13,"content":[{"text":"और बहुत दिन न बीते थे कि छोटा पुत्र सब कुछ इकट्ठा करके एक दूर देश को चला गया और वहाँ कुकर्म में अपनी सम्पत्ति उड़ा दी। (नीति. 29:3)","poem":1}]},{"type":"verse","number":14,"content":[{"text":"जब वह सब कुछ खर्च कर चुका, तो उस देश में बड़ा अकाल पड़ा, और वह कंगाल हो गया।","poem":1}]},{"type":"verse","number":15,"content":[{"text":"और वह उस देश के निवासियों में से एक के यहाँ गया, उसने उसे अपने खेतों में सूअर चराने के लिये* भेजा।","poem":1}]},{"type":"verse","number":16,"content":[{"text":"और वह चाहता था, कि उन फलियों से जिन्हें सूअर खाते थे अपना पेट भरे; क्योंकि उसे कोई कुछ नहीं देता था।","poem":1}]},{"type":"verse","number":17,"content":[{"text":"जब वह अपने आपे में आया, तब कहने लगा, ‘मेरे पिता के कितने ही मजदूरों को भोजन से अधिक रोटी मिलती है, और मैं यहाँ भूखा मर रहा हूँ।","poem":1}]},{"type":"verse","number":18,"content":[{"text":"मैं अब उठकर अपने पिता के पास जाऊँगा और उससे कहूँगा कि पिता जी मैंने स्वर्ग के विरोध में और तेरी दृष्टि में पाप किया है। (भज. 51:4)","poem":1}]},{"type":"verse","number":19,"content":[{"text":"अब इस योग्य नहीं रहा कि तेरा पुत्र कहलाऊँ, मुझे अपने एक मजदूर के समान रख ले।’","poem":1}]},{"type":"heading","content":["उड़ाऊ पुत्र का लौटना"]},{"type":"line_break"},{"type":"verse","number":20,"content":[{"text":"“तब वह उठकर, अपने पिता के पास चला: वह अभी दूर ही था, कि उसके पिता ने उसे देखकर तरस खाया, और दौड़कर उसे गले लगाया, और बहुत चूमा।","poem":1}]},{"type":"verse","number":21,"content":[{"text":"पुत्र ने उससे कहा, ‘पिता जी, मैंने स्वर्ग के विरोध में और तेरी दृष्टि में पाप किया है; और अब इस योग्य नहीं रहा, कि तेरा पुत्र कहलाऊँ।’","poem":1}]},{"type":"verse","number":22,"content":[{"text":"परन्तु पिता ने अपने दासों से कहा, ‘झट अच्छे से अच्छा वस्त्र निकालकर उसे पहनाओ, और उसके हाथ में अँगूठी, और पाँवों में जूतियाँ पहनाओ,","poem":1}]},{"type":"verse","number":23,"content":[{"text":"और बड़ा भोज तैयार करो ताकि हम खाएँ और आनन्द मनाए।","poem":1}]},{"type":"verse","number":24,"content":[{"text":"क्योंकि मेरा यह पुत्र मर गया था, फिर जी गया है: खो गया था*, अब मिल गया है।’ और वे आनन्द करने लगे।","poem":1}]},{"type":"heading","content":["बड़े पुत्र की शिकायत"]},{"type":"line_break"},{"type":"verse","number":25,"content":[{"text":"“परन्तु उसका जेठा पुत्र खेत में था। और जब वह आते हुए घर के निकट पहुँचा, तो उसने गाने-बजाने और नाचने का शब्द सुना।","poem":1}]},{"type":"verse","number":26,"content":[{"text":"और उसने एक दास को बुलाकर पूछा, ‘यह क्या हो रहा है?’","poem":1}]},{"type":"verse","number":27,"content":[{"text":"“उसने उससे कहा, ‘तेरा भाई आया है, और तेरे पिता ने बड़ा भोज तैयार कराया है, क्योंकि उसे भला चंगा पाया है।’","poem":1}]},{"type":"verse","number":28,"content":[{"text":"यह सुनकर वह क्रोध से भर गया और भीतर जाना न चाहा: परन्तु उसका पिता बाहर आकर उसे मनाने लगा।","poem":1}]},{"type":"verse","number":29,"content":[{"text":"उसने पिता को उत्तर दिया, ‘देख; मैं इतने वर्ष से तेरी सेवा कर रहा हूँ, और कभी भी तेरी आज्ञा नहीं टाली, फिर भी तूने मुझे कभी एक बकरी का बच्चा भी न दिया, कि मैं अपने मित्रों के साथ आनन्द करता।","poem":1}]},{"type":"verse","number":30,"content":[{"text":"परन्तु जब तेरा यह पुत्र, जिस ने तेरी सम्पत्ति वेश्याओं में उड़ा दी है, आया, तो उसके लिये तूने बड़ा भोज तैयार कराया।’","poem":1}]},{"type":"verse","number":31,"content":[{"text":"उसने उससे कहा, ‘पुत्र, तू सर्वदा मेरे साथ है; और जो कुछ मेरा है वह सब तेरा ही है*।","poem":1}]},{"type":"verse","number":32,"content":[{"text":"परन्तु अब आनन्द करना और मगन होना चाहिए क्योंकि यह तेरा भाई मर गया था फिर जी गया है; खो गया था, अब मिल गया है’।”","poem":1}]}],"footnotes":[]}}