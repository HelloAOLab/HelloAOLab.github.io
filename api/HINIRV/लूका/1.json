{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"LUK","name":"लूका","commonName":"लूका","title":"Luke लूका","firstChapterApiLink":"/api/HINIRV/लूका/1.json","lastChapterApiLink":"/api/HINIRV/लूका/24.json","numberOfChapters":24},"nextChapterApiLink":"/api/HINIRV/लूका/2.json","previousChapterApiLink":"/api/HINIRV/मरकुस/16.json","chapter":{"number":1,"content":[{"type":"heading","content":["लूका का उद्देश्य"]},{"type":"line_break"},{"type":"verse","number":1,"content":["बहुतों ने उन बातों का जो हमारे बीच में बीती हैं, इतिहास लिखने में हाथ लगाया है।"]},{"type":"verse","number":2,"content":["जैसा कि उन्होंने जो पहले ही से इन बातों के देखनेवाले और वचन के सेवक थे हम तक पहुँचाया।"]},{"type":"verse","number":3,"content":["इसलिए हे श्रीमान थियुफिलुस मुझे भी यह उचित मालूम हुआ कि उन सब बातों का सम्पूर्ण हाल आरम्भ से ठीक-ठीक जाँच करके उन्हें तेरे लिये क्रमानुसार लिखूँ,"]},{"type":"verse","number":4,"content":["कि तू यह जान ले, कि वे बातें जिनकी तूने शिक्षा पाई है, कैसी अटल हैं।"]},{"type":"heading","content":["जकर्याह और एलीशिबा"]},{"type":"line_break"},{"type":"verse","number":5,"content":["यहूदिया के राजा हेरोदेस के समय अबिय्याह के दल में जकर्याह नाम का एक याजक था, और उसकी पत्‍नी हारून के वंश की थी, जिसका नाम एलीशिबा था।"]},{"type":"verse","number":6,"content":["और वे दोनों परमेश्‍वर के सामने धर्मी थे, और प्रभु की सारी आज्ञाओं और विधियों पर निर्दोष चलने वाले थे।"]},{"type":"verse","number":7,"content":["उनके कोई सन्तान न थी, क्योंकि एलीशिबा बाँझ थी, और वे दोनों बूढ़े थे।।"]},{"type":"heading","content":["स्वर्गदूत द्वारा यूहन्ना के जन्म की भविष्यद्वाणी"]},{"type":"line_break"},{"type":"verse","number":8,"content":["जब वह अपने दल की पारी पर परमेश्‍वर के सामने याजक का काम करता था।"]},{"type":"verse","number":9,"content":["तो याजकों की रीति के अनुसार उसके नाम पर चिट्ठी निकली, कि प्रभु के मन्दिर में जाकर धूप जलाए। (निर्ग. 30:7)"]},{"type":"verse","number":10,"content":["और धूप जलाने के समय लोगों की सारी मण्डली बाहर प्रार्थना कर रही थी।"]},{"type":"verse","number":11,"content":["कि प्रभु का एक स्वर्गदूत धूप की वेदी की दाहिनी ओर खड़ा हुआ उसको दिखाई दिया।"]},{"type":"verse","number":12,"content":["और जकर्याह देखकर घबराया और उस पर बड़ा भय छा गया।"]},{"type":"verse","number":13,"content":["परन्तु स्वर्गदूत ने उससे कहा, “हे जकर्याह, भयभीत न हो क्योंकि तेरी प्रार्थना सुन ली गई है और तेरी पत्‍नी एलीशिबा से तेरे लिये एक पुत्र उत्‍पन्‍न होगा, और तू उसका नाम यूहन्ना रखना।"]},{"type":"verse","number":14,"content":["और तुझे आनन्द और हर्ष होगा और बहुत लोग उसके जन्म के कारण आनन्दित होंगे।"]},{"type":"verse","number":15,"content":["क्योंकि वह प्रभु के सामने महान होगा; और दाखरस और मदिरा कभी न पीएगा; और अपनी माता के गर्भ ही से पवित्र आत्मा से परिपूर्ण हो जाएगा। (इफि. 5:18, न्याय. 13:4-5)"]},{"type":"verse","number":16,"content":["और इस्राएलियों में से बहुतों को उनके प्रभु परमेश्‍वर की ओर फेरेगा।"]},{"type":"verse","number":17,"content":["वह एलिय्याह की आत्मा और सामर्थ्य में होकर उसके आगे-आगे चलेगा, कि पिताओं का मन बाल-बच्चों की ओर फेर दे; और आज्ञा न माननेवालों को धर्मियों की समझ पर लाए; और प्रभु के लिये एक योग्य प्रजा तैयार करे।” (मला. 4:5-6)"]},{"type":"verse","number":18,"content":["जकर्याह ने स्वर्गदूत से पूछा, “यह मैं कैसे जानूँ? क्योंकि मैं तो बूढ़ा हूँ; और मेरी पत्‍नी भी बूढ़ी हो गई है।”"]},{"type":"verse","number":19,"content":["स्वर्गदूत ने उसको उत्तर दिया, “मैं गब्रिएल* हूँ, जो परमेश्‍वर के सामने खड़ा रहता हूँ; और मैं तुझ से बातें करने और तुझे यह सुसमाचार सुनाने को भेजा गया हूँ। (दानि. 8:16, दानि. 9:21)"]},{"type":"verse","number":20,"content":["और देख, जिस दिन तक ये बातें पूरी न हो लें, उस दिन तक तू मौन रहेगा, और बोल न सकेगा, इसलिए कि तूने मेरी बातों की जो अपने समय पर पूरी होंगी, विश्वास न किया।”"]},{"type":"verse","number":21,"content":["लोग जकर्याह की प्रतीक्षा करते रहे और अचम्भा करने लगे कि उसे मन्दिर में ऐसी देर क्यों लगी?"]},{"type":"verse","number":22,"content":["जब वह बाहर आया, तो उनसे बोल न सका अतः वे जान गए, कि उसने मन्दिर में कोई दर्शन पाया है; और वह उनसे संकेत करता रहा, और गूँगा रह गया।"]},{"type":"verse","number":23,"content":["जब उसकी सेवा के दिन पूरे हुए, तो वह अपने घर चला गया।"]},{"type":"verse","number":24,"content":["इन दिनों के बाद उसकी पत्‍नी एलीशिबा गर्भवती हुई; और पाँच महीने तक अपने आप को यह कह के छिपाए रखा।"]},{"type":"verse","number":25,"content":["“मनुष्यों में मेरा अपमान दूर करने के लिये प्रभु ने इन दिनों में कृपादृष्टि करके मेरे लिये ऐसा किया है।” (उत्प. 30:23)"]},{"type":"heading","content":["स्वर्गदूत का मरियम के सामने प्रगट होना"]},{"type":"line_break"},{"type":"verse","number":26,"content":["छठवें महीने में परमेश्‍वर की ओर से गब्रिएल स्वर्गदूत गलील के नासरत नगर में,"]},{"type":"verse","number":27,"content":["एक कुँवारी के पास भेजा गया। जिसकी मंगनी यूसुफ नाम दाऊद के घराने के एक पुरुष से हुई थी: उस कुँवारी का नाम मरियम था।"]},{"type":"verse","number":28,"content":["और स्वर्गदूत ने उसके पास भीतर आकर कहा, “आनन्द और जय तेरी हो, जिस पर परमेश्‍वर का अनुग्रह हुआ है! प्रभु तेरे साथ है!”"]},{"type":"verse","number":29,"content":["वह उस वचन से बहुत घबरा गई, और सोचने लगी कि यह किस प्रकार का अभिवादन है?"]},{"type":"verse","number":30,"content":["स्वर्गदूत ने उससे कहा, “हे मरियम; भयभीत न हो, क्योंकि परमेश्‍वर का अनुग्रह तुझ पर हुआ है।"]},{"type":"verse","number":31,"content":["और देख, तू गर्भवती होगी, और तेरे एक पुत्र उत्‍पन्‍न होगा; तू उसका नाम यीशु रखना। (यशा. 7:14)"]},{"type":"verse","number":32,"content":["वह महान होगा; और परमप्रधान का पुत्र कहलाएगा; और प्रभु परमेश्‍वर उसके पिता दाऊद का सिंहासन उसको देगा। (भज. 132:11, यशा. 9:6-7)"]},{"type":"verse","number":33,"content":["और वह याकूब के घराने पर सदा राज्य करेगा; और उसके राज्य का अन्त न होगा।” (2 शमू. 7:12,16, इब्रा. 1:8, दानि. 2:44)"]},{"type":"verse","number":34,"content":["मरियम ने स्वर्गदूत से कहा, “यह कैसे होगा? मैं तो पुरुष को जानती ही नहीं।”"]},{"type":"verse","number":35,"content":["स्वर्गदूत ने उसको उत्तर दिया, “पवित्र आत्मा तुझ पर उतरेगा, और परमप्रधान की सामर्थ्य तुझ पर छाया करेगी; इसलिए वह पवित्र* जो उत्‍पन्‍न होनेवाला है, परमेश्‍वर का पुत्र कहलाएगा।"]},{"type":"verse","number":36,"content":["और देख, और तेरी कुटुम्बिनी एलीशिबा के भी बुढ़ापे में पुत्र होनेवाला है, यह उसका, जो बाँझ कहलाती थी छठवाँ महीना है।"]},{"type":"verse","number":37,"content":["परमेश्‍वर के लिए कुछ भी असम्भव नहीं है।” (मत्ती 19:26, यिर्म. 32:27)"]},{"type":"verse","number":38,"content":["मरियम ने कहा, “देख, मैं प्रभु की दासी हूँ, तेरे वचन के अनुसार मेरे साथ ऐसा हो।” तब स्वर्गदूत उसके पास से चला गया।"]},{"type":"heading","content":["इलीशिबा के पास मरियम का जाना"]},{"type":"line_break"},{"type":"verse","number":39,"content":["उन दिनों में मरियम उठकर शीघ्र ही पहाड़ी देश में यहूदा के एक नगर को गई।"]},{"type":"verse","number":40,"content":["और जकर्याह के घर में जाकर एलीशिबा को नमस्कार किया।"]},{"type":"verse","number":41,"content":["जैसे ही एलीशिबा ने मरियम का नमस्कार सुना, वैसे ही बच्चा उसके पेट में उछला, और एलीशिबा पवित्र आत्मा से परिपूर्ण हो गई।"]},{"type":"verse","number":42,"content":["और उसने बड़े शब्द से पुकारकर कहा, “तू स्त्रियों में धन्य है, और तेरे पेट का फल धन्य है!"]},{"type":"verse","number":43,"content":["और यह अनुग्रह मुझे कहाँ से हुआ, कि मेरे प्रभु की माता मेरे पास आई?"]},{"type":"verse","number":44,"content":["और देख जैसे ही तेरे नमस्कार का शब्द मेरे कानों में पड़ा वैसे ही बच्चा मेरे पेट में आनन्द से उछल पड़ा।"]},{"type":"verse","number":45,"content":["और धन्य है, वह जिस ने विश्वास किया कि जो बातें प्रभु की ओर से उससे कही गई, वे पूरी होंगी।”"]},{"type":"heading","content":["मरियम द्वारा परमेश्‍वर की स्तुति"]},{"type":"line_break"},{"type":"verse","number":46,"content":["तब मरियम ने कहा,",{"text":"“मेरा प्राण प्रभु की बड़ाई करता है।","poem":1}]},{"type":"verse","number":47,"content":[{"text":"और मेरी आत्मा मेरे उद्धार करनेवाले","poem":1},{"text":"परमेश्‍वर से आनन्दित हुई। (1 शमू. 2:1)","poem":1}]},{"type":"verse","number":48,"content":[{"text":"क्योंकि उसने अपनी दासी की दीनता पर","poem":1},{"text":"दृष्टि की है;","poem":1},{"text":"इसलिए देखो, अब से सब युग-युग","poem":1},{"text":"के लोग मुझे धन्य कहेंगे। (1 शमू. 1:11, लूका 1:42, मला. 3:12)","poem":1}]},{"type":"verse","number":49,"content":[{"text":"क्योंकि उस शक्तिमान ने मेरे लिये बड़े-","poem":1},{"text":"बड़े काम किए हैं, और उसका नाम पवित्र है।","poem":1}]},{"type":"verse","number":50,"content":[{"text":"और उसकी दया उन पर,","poem":1},{"text":"जो उससे डरते हैं,","poem":1},{"text":"पीढ़ी से पीढ़ी तक बनी रहती है। (भज. 103:17)","poem":1}]},{"type":"verse","number":51,"content":[{"text":"उसने अपना भुजबल दिखाया,","poem":1},{"text":"और जो अपने मन में घमण्ड करते थे,","poem":1},{"text":"उन्हें तितर-बितर किया। (2 शमू. 22:28, भज. 89:10)","poem":1}]},{"type":"verse","number":52,"content":[{"text":"उसने शासकों को सिंहासनों से","poem":1},{"text":"गिरा दिया;","poem":1},{"text":"और दीनों को ऊँचा किया। (1 शमू. 2:7, अय्यू. 5:11, भज. 113:7-8)","poem":1}]},{"type":"verse","number":53,"content":[{"text":"उसने भूखों को अच्छी वस्तुओं से","poem":1},{"text":"तृप्त किया,","poem":1},{"text":"और धनवानों को खाली हाथ निकाल दिया। (1 शमू. 2:5, भज. 107:9)","poem":1}]},{"type":"verse","number":54,"content":[{"text":"उसने अपने सेवक इस्राएल को सम्भाल","poem":1},{"text":"लिया कि अपनी उस दया को स्मरण करे, (भज. 98:3, यशा. 41:8-9)","poem":1}]},{"type":"verse","number":55,"content":[{"text":"जो अब्राहम और उसके वंश पर सदा रहेगी,","poem":1},{"text":"जैसा उसने हमारे पूर्वजों से कहा था।” (उत्प. 22:17, मीका 7:20)","poem":1}]},{"type":"line_break"},{"type":"verse","number":56,"content":[{"text":"मरियम लगभग तीन महीने उसके साथ रहकर अपने घर लौट गई।","poem":1}]},{"type":"heading","content":["यूहन्ना का जन्म"]},{"type":"line_break"},{"type":"verse","number":57,"content":[{"text":"तब एलीशिबा के जनने का समय पूरा हुआ, और वह पुत्र जनी।","poem":1}]},{"type":"verse","number":58,"content":[{"text":"उसके पड़ोसियों और कुटुम्बियों ने यह सुन कर, कि प्रभु ने उस पर बड़ी दया की है, उसके साथ आनन्दित हुए।","poem":1}]},{"type":"verse","number":59,"content":[{"text":"और ऐसा हुआ कि आठवें दिन वे बालक का खतना करने आए और उसका नाम उसके पिता के नाम पर जकर्याह रखने लगे। (उत्प. 17:12, लैव्य. 12:3)","poem":1}]},{"type":"verse","number":60,"content":[{"text":"और उसकी माता ने उत्तर दिया, “नहीं; वरन् उसका नाम यूहन्ना रखा जाए।”","poem":1}]},{"type":"verse","number":61,"content":[{"text":"और उन्होंने उससे कहा, “तेरे कुटुम्ब में किसी का यह नाम नहीं।”","poem":1}]},{"type":"verse","number":62,"content":[{"text":"तब उन्होंने उसके पिता से संकेत करके पूछा कि तू उसका नाम क्या रखना चाहता है?","poem":1}]},{"type":"verse","number":63,"content":[{"text":"और उसने लिखने की पट्टी मंगाकर लिख दिया, “उसका नाम यूहन्ना है,” और सभी ने अचम्भा किया।","poem":1}]},{"type":"verse","number":64,"content":[{"text":"तब उसका मुँह और जीभ तुरन्त खुल गई; और वह बोलने और परमेश्‍वर की स्तुति करने लगा।","poem":1}]},{"type":"verse","number":65,"content":[{"text":"और उसके आस-पास के सब रहनेवालों पर भय छा गया; और उन सब बातों की चर्चा यहूदिया के सारे पहाड़ी देश में फैल गई।","poem":1}]},{"type":"verse","number":66,"content":[{"text":"और सब सुननेवालों ने अपने-अपने मन में विचार करके कहा, “यह बालक कैसा होगा?” क्योंकि प्रभु का हाथ उसके साथ था।","poem":1}]},{"type":"heading","content":["जकर्याह की भविष्यद्वाणी"]},{"type":"line_break"},{"type":"verse","number":67,"content":[{"text":"और उसका पिता जकर्याह पवित्र आत्मा से परिपूर्ण हो गया, और भविष्यद्वाणी करने लगा।","poem":1}]},{"type":"verse","number":68,"content":[{"text":"“प्रभु इस्राएल का परमेश्‍वर धन्य हो,","poem":1},{"text":"कि उसने अपने लोगों पर दृष्टि की","poem":1},{"text":"और उनका छुटकारा किया है, (भज. 111:9, भज. 41:13)","poem":1}]},{"type":"verse","number":69,"content":[{"text":"और अपने सेवक दाऊद के घराने में","poem":1},{"text":"हमारे लिये एक उद्धार का सींग*","poem":1},{"text":"निकाला, (भज. 132:17, यिर्म. 30:9)","poem":1}]},{"type":"verse","number":70,"content":[{"text":"जैसे उसने अपने पवित्र भविष्यद्वक्ताओं","poem":1},{"text":"के द्वारा जो जगत के आदि से होते","poem":1},{"text":"आए हैं, कहा था,","poem":1}]},{"type":"verse","number":71,"content":[{"text":"अर्थात् हमारे शत्रुओं से, और हमारे सब","poem":1},{"text":"बैरियों के हाथ से हमारा उद्धार किया है; (भज. 106:10)","poem":1}]},{"type":"verse","number":72,"content":[{"text":"कि हमारे पूर्वजों पर दया करके अपनी","poem":1},{"text":"पवित्र वाचा का स्मरण करे,","poem":1}]},{"type":"verse","number":73,"content":[{"text":"और वह शपथ जो उसने हमारे पिता","poem":1},{"text":"अब्राहम से खाई थी, (उत्प. 17:7, भज. 105:8-9)","poem":1}]},{"type":"verse","number":74,"content":[{"text":"कि वह हमें यह देगा, कि हम अपने","poem":1},{"text":"शत्रुओं के हाथ से छूटकर,","poem":1}]},{"type":"verse","number":75,"content":[{"text":"उसके सामने पवित्रता और धार्मिकता","poem":1},{"text":"से जीवन भर निडर रहकर उसकी सेवा करते रहें।","poem":1}]},{"type":"verse","number":76,"content":[{"text":"और तू हे बालक, परमप्रधान का","poem":1},{"text":"भविष्यद्वक्ता कहलाएगा*,","poem":1},{"text":"क्योंकि तू प्रभु के मार्ग तैयार करने","poem":1},{"text":"के लिये उसके आगे-आगे चलेगा, (मला. 3:1, यशा. 40:3)","poem":1}]},{"type":"verse","number":77,"content":[{"text":"कि उसके लोगों को उद्धार का ज्ञान दे,","poem":1},{"text":"जो उनके पापों की क्षमा से प्राप्त होता है।","poem":1}]},{"type":"verse","number":78,"content":[{"text":"यह हमारे परमेश्‍वर की उसी बड़ी करुणा से होगा;","poem":1},{"text":"जिसके कारण ऊपर से हम पर भोर का प्रकाश उदय होगा।","poem":1}]},{"type":"verse","number":79,"content":[{"text":"कि अंधकार और मृत्यु की छाया में बैठनेवालों को ज्योति दे,","poem":1},{"text":"और हमारे पाँवों को कुशल के मार्ग में सीधे चलाए।” (यशा. 58:8, यशा. 60:1-2, यशा. 9:2)","poem":1}]},{"type":"line_break"},{"type":"verse","number":80,"content":[{"text":"और वह बालक यूहन्ना, बढ़ता और आत्मा में बलवन्त होता गया और इस्राएल पर प्रगट होने के दिन तक जंगलों में रहा।","poem":1}]}],"footnotes":[]}}