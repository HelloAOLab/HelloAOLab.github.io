{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"NUM","name":"गिनती","commonName":"गिनती","title":"Numbers गिनती","firstChapterApiLink":"/api/HINIRV/गिनती/1.json","lastChapterApiLink":"/api/HINIRV/गिनती/36.json","numberOfChapters":36},"nextChapterApiLink":"/api/HINIRV/गिनती/24.json","previousChapterApiLink":"/api/HINIRV/गिनती/22.json","chapter":{"number":23,"content":[{"type":"heading","content":["बिलाम की प्रथम भविष्यद्वाणी"]},{"type":"line_break"},{"type":"verse","number":1,"content":[{"text":"तब बिलाम ने बालाक से कहा, “यहाँ पर मेरे लिये सात वेदियाँ बनवा, और इसी स्थान पर सात बछड़े और सात मेढ़े तैयार कर।”","poem":1}]},{"type":"verse","number":2,"content":[{"text":"तब बालाक ने बिलाम के कहने के अनुसार किया; और बालाक और बिलाम ने मिलकर प्रत्येक वेदी पर एक बछड़ा और एक मेढ़ा चढ़ाया।","poem":1}]},{"type":"verse","number":3,"content":[{"text":"फिर बिलाम ने बालाक से कहा, “तू अपने होमबलि के पास खड़ा रह, और मैं जाता हूँ; सम्भव है कि यहोवा मुझसे भेंट करने को आए; और जो कुछ वह मुझ पर प्रगट करेगा वही मैं तुझको बताऊँगा।” तब वह एक मुण्डे पहाड़ पर गया।","poem":1}]},{"type":"verse","number":4,"content":[{"text":"और परमेश्‍वर बिलाम से मिला*; और बिलाम ने उससे कहा, “मैंने सात वेदियाँ तैयार की हैं, और प्रत्येक वेदी पर एक बछड़ा और एक मेढ़ा चढ़ाया है।”","poem":1}]},{"type":"verse","number":5,"content":[{"text":"यहोवा ने बिलाम के मुँह में एक बात डाली, और कहा, “बालाक के पास लौट जो, और इस प्रकार कहना।”","poem":1}]},{"type":"verse","number":6,"content":[{"text":"और वह उसके पास लौटकर आ गया, और क्या देखता है कि वह सारे मोआबी हाकिमों समेत अपने होमबलि के पास खड़ा है।","poem":1}]},{"type":"verse","number":7,"content":[{"text":"तब बिलाम ने अपनी गूढ़ बात आरम्भ की, और कहने लगा,","poem":1},{"text":"“बालाक ने मुझे आराम से, अर्थात् मोआब के राजा ने मुझे पूर्व के पहाड़ों से बुलवा भेजा:","poem":1},{"text":"'आ, मेरे लिये याकूब को श्राप दे, आ, इस्राएल को धमकी दे!'","poem":1}]},{"type":"verse","number":8,"content":[{"text":"परन्तु जिन्हें परमेश्‍वर ने नहीं श्राप दिया उन्हें मैं क्यों श्राप दूँ?","poem":1},{"text":"और जिन्हें यहोवा ने धमकी नहीं दी उन्हें मैं कैसे धमकी दूँ?","poem":1}]},{"type":"verse","number":9,"content":[{"text":"चट्टानों की चोटी पर से वे मुझे दिखाई पड़ते हैं, पहाड़ियों पर से मैं उनको देखता हूँ;","poem":1},{"text":"वह ऐसी जाति है जो अकेली बसी रहेगी,","poem":1},{"text":"और अन्यजातियों से अलग गिनी जाएगी!","poem":1}]},{"type":"verse","number":10,"content":[{"text":"याकूब के धूलि की किनके को कौन गिन सकता है,","poem":1},{"text":"या इस्राएल की चौथाई की गिनती कौन ले सकता है?","poem":1},{"text":"सौभाग्य यदि मेरी मृत्यु धर्मियों की सी*,","poem":1},{"text":"और मेरा अन्त भी उन्हीं के समान हो!”","poem":1}]},{"type":"line_break"},{"type":"verse","number":11,"content":[{"text":"तब बालाक ने बिलाम से कहा, “तूने मुझसे क्या किया है? मैंने तुझे अपने शत्रुओं को श्राप देने को बुलवाया था, परन्तु तूने उन्हें आशीष ही आशीष दी है।”","poem":1}]},{"type":"verse","number":12,"content":[{"text":"उसने कहा, “जो बात यहोवा ने मुझे सिखलाई, क्या मुझे उसी को सावधानी से बोलना न चाहिये?”","poem":1}]},{"type":"heading","content":["बिलाम की दूसरी भविष्यद्वाणी"]},{"type":"line_break"},{"type":"verse","number":13,"content":[{"text":"बालाक ने उससे कहा, “मेरे संग दूसरे स्थान पर चल, जहाँ से वे तुझे दिखाई देंगे; तू उन सभी को तो नहीं, केवल बाहरवालों को देख सकेगा; वहाँ से उन्हें मेरे लिये श्राप दे।”","poem":1}]},{"type":"verse","number":14,"content":[{"text":"तब वह उसको सोपीम नामक मैदान में पिसगा के सिरे पर ले गया, और वहाँ सात वेदियाँ बनवाकर प्रत्येक पर एक बछड़ा और एक मेढ़ा चढ़ाया।","poem":1}]},{"type":"verse","number":15,"content":[{"text":"तब बिलाम ने बालाक से कहा, “अपने होमबलि के पास यहीं खड़ा रह, और मैं उधर जाकर यहोवा से भेंट करूँ।”","poem":1}]},{"type":"verse","number":16,"content":[{"text":"और यहोवा ने बिलाम से भेंट की, और उसने उसके मुँह में एक बात डाली, और कहा, “बालाक के पास लौट जा, और इस प्रकार कहना।”","poem":1}]},{"type":"verse","number":17,"content":[{"text":"और वह उसके पास गया, और क्या देखता है कि वह मोआबी हाकिमों समेत अपने होमबलि के पास खड़ा है। और बालाक ने पूछा, “यहोवा ने क्या कहा है?”","poem":1}]},{"type":"verse","number":18,"content":[{"text":"तब बिलाम ने अपनी गूढ़ बात आरम्भ की, और कहने लगा,","poem":1},{"text":"“हे बालाक, मन लगाकर सुन, हे सिप्पोर के पुत्र, मेरी बात पर कान लगा:","poem":1}]},{"type":"verse","number":19,"content":[{"text":"परमेश्‍वर मनुष्य नहीं कि झूठ बोले, और न वह आदमी है कि अपनी इच्छा बदले।","poem":1},{"text":"क्या जो कुछ उसने कहा उसे न करे?","poem":1},{"text":"क्या वह वचन देकर उसे पूरा न करे? (रोम. 9:6-2, तीमु. 2:13)","poem":1}]},{"type":"verse","number":20,"content":[{"text":"देख, आशीर्वाद ही देने की आज्ञा मैंने पाई है:","poem":1},{"text":"वह आशीष दे चुका है, और मैं उसे नहीं पलट सकता।","poem":1}]},{"type":"verse","number":21,"content":[{"text":"उसने याकूब में अनर्थ नहीं पाया;","poem":1},{"text":"और न इस्राएल में अन्याय देखा है।","poem":1},{"text":"उसका परमेश्‍वर यहोवा उसके संग है,","poem":1},{"text":"और उनमें राजा की सी ललकार होती है।","poem":1}]},{"type":"verse","number":22,"content":[{"text":"उनको मिस्र में से परमेश्‍वर ही निकाले लिए आ रहा है,","poem":1},{"text":"वह तो जंगली सांड के समान बल रखता है।","poem":1}]},{"type":"verse","number":23,"content":[{"text":"निश्चय कोई मंत्र याकूब पर नहीं चल सकता,","poem":1},{"text":"और इस्राएल पर भावी कहना कोई अर्थ नहीं रखता;","poem":1},{"text":"परन्तु याकूब और इस्राएल के विषय में अब यह कहा जाएगा,","poem":1},{"text":"कि परमेश्‍वर ने क्या ही विचित्र काम किया है!","poem":1}]},{"type":"verse","number":24,"content":[{"text":"सुन, वह दल सिंहनी के समान उठेगा,","poem":1},{"text":"और सिंह के समान खड़ा होगा;","poem":1},{"text":"वह जब तक शिकार को न खा ले, और मरे हुओं के लहू को न पी ले,","poem":1},{"text":"तब तक न लेटेगा।”","poem":1}]},{"type":"line_break"},{"type":"verse","number":25,"content":[{"text":"तब बालाक ने बिलाम से कहा, “उनको न तो श्राप देना, और न आशीष देना।”","poem":1}]},{"type":"verse","number":26,"content":[{"text":"बिलाम ने बालाक से कहा, “क्या मैंने तुझसे नहीं कहा कि जो कुछ यहोवा मुझसे कहेगा, वही मुझे करना पड़ेगा?”","poem":1}]},{"type":"heading","content":["बिलाम की तीसरी भविष्यद्वाणी"]},{"type":"line_break"},{"type":"verse","number":27,"content":[{"text":"बालाक ने बिलाम से कहा चल, “चल मैं तुझको एक और स्थान पर ले चलता हूँ; सम्भव है कि परमेश्‍वर की इच्छा हो कि तू वहाँ से उन्हें मेरे लिये श्राप दे।”","poem":1}]},{"type":"verse","number":28,"content":[{"text":"तब बालाक बिलाम को पोर के सिरे पर, जहाँ से यशीमोन देश दिखाई देता है, ले गया।","poem":1}]},{"type":"verse","number":29,"content":[{"text":"और बिलाम ने बालाक से कहा, “यहाँ पर मेरे लिये सात वेदियाँ बनवा, और यहाँ सात बछड़े और सात मेढ़े तैयार कर।”","poem":1}]},{"type":"verse","number":30,"content":[{"text":"बिलाम के कहने के अनुसार बालाक ने प्रत्येक वेदी पर एक बछड़ा और एक मेढ़ा चढ़ाया।","poem":1}]}],"footnotes":[]}}