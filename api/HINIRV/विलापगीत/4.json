{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"LAM","name":"विलापगीत","commonName":"विलापगीत","title":"Lamentations विलापगीत","firstChapterApiLink":"/api/HINIRV/विलापगीत/1.json","lastChapterApiLink":"/api/HINIRV/विलापगीत/5.json","numberOfChapters":5},"nextChapterApiLink":"/api/HINIRV/विलापगीत/5.json","previousChapterApiLink":"/api/HINIRV/विलापगीत/3.json","chapter":{"number":4,"content":[{"type":"heading","content":["सिय्योन की अधोगति"]},{"type":"verse","number":1,"content":[{"text":"सोना कैसे खोटा हो गया, अत्यन्त खरा सोना कैसे बदल गया है?","poem":1},{"text":"पवित्रस्‍थान के पत्थर तो हर एक सड़क के सिरे पर फेंक दिए गए हैं।","poem":1}]},{"type":"verse","number":2,"content":[{"text":"सिय्योन के उत्तम पुत्र जो कुन्दन के तुल्य थे,","poem":1},{"text":"वे कुम्हार के बनाए हुए मिट्टी के घड़ों के समान कैसे तुच्छ गिने गए हैं!","poem":1}]},{"type":"verse","number":3,"content":[{"text":"गीदड़िन भी अपने बच्चों को थन से लगाकर पिलाती है,","poem":1},{"text":"परन्तु मेरे लोगों की बेटी वन के शुतुर्मुर्गों के तुल्य निर्दयी हो गई है।","poem":1}]},{"type":"verse","number":4,"content":[{"text":"दूध-पीते बच्चों की जीभ प्यास के मारे तालू में चिपट गई है;","poem":1},{"text":"बाल-बच्चे रोटी माँगते हैं, परन्तु कोई उनको नहीं देता।","poem":1}]},{"type":"verse","number":5,"content":[{"text":"जो स्वादिष्ट भोजन खाते थे, वे अब सड़कों में व्याकुल फिरते हैं;","poem":1},{"text":"जो मखमल के वस्त्रों में पले थे अब घूरों पर लेटते हैं।","poem":1}]},{"type":"verse","number":6,"content":[{"text":"मेरे लोगों की बेटी का अधर्म सदोम के पाप से भी अधिक हो गया","poem":1},{"text":"जो किसी के हाथ डाले बिना भी क्षण भर में उलट गया था।","poem":1}]},{"type":"verse","number":7,"content":[{"text":"उसके कुलीन हिम से निर्मल और दूध से भी अधिक उज्जवल थे;","poem":1},{"text":"उनकी देह मूंगों से अधिक लाल, और उनकी सुन्दरता नीलमणि की सी थी।","poem":1}]},{"type":"verse","number":8,"content":[{"text":"परन्तु अब उनका रूप अंधकार से भी अधिक काला है, वे सड़कों में पहचाने नहीं जाते;","poem":1},{"text":"उनका चमड़ा हड्डियों में सट गया, और लकड़ी के समान सूख गया है।","poem":1}]},{"type":"verse","number":9,"content":[{"text":"तलवार के मारे हुए भूख के मारे हुओं से अधिक अच्छे थे","poem":1},{"text":"जिनका प्राण खेत की उपज बिना भूख के मारे सूखता जाता है।","poem":1}]},{"type":"verse","number":10,"content":[{"text":"दयालु स्त्रियों ने अपने ही हाथों से अपने बच्चों को पकाया है;","poem":1},{"text":"मेरे लोगों के विनाश के समय वे ही उनका आहार बन गए।","poem":1}]},{"type":"verse","number":11,"content":[{"text":"यहोवा ने अपनी पूरी जलजलाहट प्रगट की,","poem":1},{"text":"उसने अपना कोप बहुत ही भड़काया;","poem":1},{"text":"और सिय्योन में ऐसी आग लगाई जिससे","poem":1},{"text":"उसकी नींव तक भस्म हो गई है।","poem":1}]},{"type":"verse","number":12,"content":[{"text":"पृथ्वी का कोई राजा या जगत का कोई निवासी","poem":1},{"text":"इसका कभी विश्वास न कर सकता था,","poem":1},{"text":"कि द्रोही और शत्रु यरूशलेम के फाटकों के भीतर घुसने पाएँगे।","poem":1}]},{"type":"verse","number":13,"content":[{"text":"यह उसके भविष्यद्वक्ताओं के पापों और उसके याजकों के अधर्म के कामों के कारण हुआ है;","poem":1},{"text":"क्योंकि वे उसके बीच धर्मियों की हत्या करते आए हैं।","poem":1}]},{"type":"verse","number":14,"content":[{"text":"वे अब सड़कों में अंधे सरीखे मारे-मारे फिरते हैं*, और मानो लहू की छींटों से यहाँ तक अशुद्ध हैं","poem":1},{"text":"कि कोई उनके वस्त्र नहीं छू सकता।","poem":1}]},{"type":"verse","number":15,"content":[{"text":"लोग उनको पुकारकर कहते हैं, “अरे अशुद्ध लोगों, हट जाओ! हट जाओ! हमको मत छूओ”","poem":1},{"text":"जब वे भागकर मारे-मारे फिरने लगे, तब अन्यजाति लोगों ने कहा, “भविष्य में वे यहाँ टिकने नहीं पाएँगे।”","poem":1}]},{"type":"verse","number":16,"content":[{"text":"यहोवा ने अपने कोप से उन्हें तितर-बितर किया*, वह फिर उन पर दयादृष्टि न करेगा;","poem":1},{"text":"न तो याजकों का सम्मान हुआ, और न पुरनियों पर कुछ अनुग्रह किया गया।","poem":1}]},{"type":"verse","number":17,"content":[{"text":"हमारी आँखें व्यर्थ ही सहायता की बाट जोहते-जोहते धुँधली पड़ गई हैं,","poem":1},{"text":"हम लगातार एक ऐसी जाति की ओर ताकते रहे जो बचा नहीं सकी।","poem":1}]},{"type":"verse","number":18,"content":[{"text":"लोग हमारे पीछे ऐसे पड़े कि हम अपने नगर के चौकों में भी नहीं चल सके;","poem":1},{"text":"हमारा अन्त निकट आया; हमारी आयु पूरी हुई; क्योंकि हमारा अन्त आ गया था।","poem":1}]},{"type":"verse","number":19,"content":[{"text":"हमारे खदेड़नेवाले आकाश के उकाबों से भी अधिक वेग से चलते थे;","poem":1},{"text":"वे पहाड़ों पर हमारे पीछे पड़ गए और जंगल में हमारे लिये घात लगाकर बैठ गए।","poem":1}]},{"type":"verse","number":20,"content":[{"text":"यहोवा का अभिषिक्त जो हमारा प्राण था,","poem":1},{"text":"और जिसके विषय हमने सोचा था कि अन्यजातियों के बीच हम उसकी शरण में जीवित रहेंगे,","poem":1},{"text":"वह उनके खोदे हुए गड्ढों में पकड़ा गया।","poem":1}]},{"type":"verse","number":21,"content":[{"text":"हे एदोम की पुत्री, तू जो ऊस देश में रहती है, हर्षित और आनन्दित रह;","poem":1},{"text":"परन्तु यह कटोरा तुझ तक भी पहुँचेगा, और तू मतवाली होकर अपने आप को नंगा करेगी।","poem":1}]},{"type":"verse","number":22,"content":[{"text":"हे सिय्योन की पुत्री, तेरे अधर्म का दण्ड समाप्त हुआ, वह फिर तुझे बँधुआई में न ले जाएगा;","poem":1},{"text":"परन्तु हे एदोम की पुत्री, तेरे अधर्म का दण्ड वह तुझे देगा, वह तेरे पापों को प्रगट कर देगा।","poem":1}]}],"footnotes":[]}}