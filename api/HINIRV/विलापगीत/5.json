{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"LAM","name":"विलापगीत","commonName":"विलापगीत","title":"Lamentations विलापगीत","firstChapterApiLink":"/api/HINIRV/विलापगीत/1.json","lastChapterApiLink":"/api/HINIRV/विलापगीत/5.json","numberOfChapters":5},"nextChapterApiLink":"/api/HINIRV/यहेजकेल/1.json","previousChapterApiLink":"/api/HINIRV/विलापगीत/4.json","chapter":{"number":5,"content":[{"type":"heading","content":["पुनर्स्थापना की प्रार्थना"]},{"type":"verse","number":1,"content":[{"text":"हे यहोवा, स्मरण कर कि हम पर क्या-क्या बिता है;","poem":1},{"text":"हमारी ओर दृष्टि करके हमारी नामधराई को देख!","poem":1}]},{"type":"verse","number":2,"content":[{"text":"हमारा भाग परदेशियों का हो गया और हमारे घर परायों के हो गए हैं।","poem":1}]},{"type":"verse","number":3,"content":[{"text":"हम अनाथ और पिताहीन हो गए;","poem":1},{"text":"हमारी माताएँ विधवा सी हो गई हैं।","poem":1}]},{"type":"verse","number":4,"content":[{"text":"हम मोल लेकर पानी पीते हैं,","poem":1},{"text":"हमको लकड़ी भी दाम से मिलती है।","poem":1}]},{"type":"verse","number":5,"content":[{"text":"खदेड़नेवाले हमारी गर्दन पर टूट पड़े हैं;","poem":1},{"text":"हम थक गए हैं, हमें विश्राम नहीं मिलता।","poem":1}]},{"type":"verse","number":6,"content":[{"text":"हम स्वयं मिस्र के अधीन हो गए,","poem":1},{"text":"और अश्शूर के भी, ताकि पेट भर सके।","poem":1}]},{"type":"verse","number":7,"content":[{"text":"हमारे पुरखाओं ने पाप किया, और मर मिटे हैं;","poem":1},{"text":"परन्तु उनके अधर्म के कामों का भार हमको उठाना पड़ा है।","poem":1}]},{"type":"verse","number":8,"content":[{"text":"हमारे ऊपर दास अधिकार रखते हैं;","poem":1},{"text":"उनके हाथ से कोई हमें नहीं छुड़ाता।","poem":1}]},{"type":"verse","number":9,"content":[{"text":"जंगल में की तलवार के कारण हम अपने प्राण जोखिम में डालकर भोजनवस्तु ले आते हैं।","poem":1}]},{"type":"verse","number":10,"content":[{"text":"भूख की झुलसाने वाली आग के कारण,","poem":1},{"text":"हमारा चमड़ा तंदूर के समान काला हो गया है।","poem":1}]},{"type":"verse","number":11,"content":[{"text":"सिय्योन में स्त्रियाँ,","poem":1},{"text":"और यहूदा के नगरों में कुमारियाँ भ्रष्ट की गईं हैं।","poem":1}]},{"type":"verse","number":12,"content":[{"text":"हाकिम हाथ के बल टाँगें गए हैं*;","poem":1},{"text":"और पुरनियों का कुछ भी आदर नहीं किया गया।","poem":1}]},{"type":"verse","number":13,"content":[{"text":"जवानों को चक्की चलानी पड़ती है;","poem":1},{"text":"और बाल-बच्चे लकड़ी का बोझ उठाते हुए लड़खड़ाते हैं।","poem":1}]},{"type":"verse","number":14,"content":[{"text":"अब फाटक पर पुरनिये नहीं बैठते, न जवानों का गीत सुनाई पड़ता है।","poem":1}]},{"type":"verse","number":15,"content":[{"text":"हमारे मन का हर्ष जाता रहा,","poem":1},{"text":"हमारा नाचना विलाप में बदल गया है।","poem":1}]},{"type":"verse","number":16,"content":[{"text":"हमारे सिर पर का मुकुट गिर पड़ा है;","poem":1},{"text":"हम पर हाय, क्योंकि हमने पाप किया है!","poem":1}]},{"type":"verse","number":17,"content":[{"text":"इस कारण हमारा हृदय निर्बल हो गया है,","poem":1},{"text":"इन्हीं बातों से हमारी आँखें धुंधली पड़ गई हैं,","poem":1}]},{"type":"verse","number":18,"content":[{"text":"क्योंकि सिय्योन पर्वत उजाड़ पड़ा है;","poem":1},{"text":"उसमें सियार घूमते हैं*।","poem":1}]},{"type":"verse","number":19,"content":[{"text":"परन्तु हे यहोवा, तू तो सदा तक विराजमान रहेगा;","poem":1},{"text":"तेरा राज्य पीढ़ी-पीढ़ी बना रहेगा।","poem":1}]},{"type":"verse","number":20,"content":[{"text":"तूने क्यों हमको सदा के लिये भुला दिया है,","poem":1},{"text":"और क्यों बहुत काल के लिये हमें छोड़ दिया है?","poem":1}]},{"type":"verse","number":21,"content":[{"text":"हे यहोवा, हमको अपनी ओर फेर, तब हम फिर सुधर जाएँगे।","poem":1},{"text":"प्राचीनकाल के समान हमारे दिन बदलकर ज्यों के त्यों कर दे!","poem":1}]},{"type":"verse","number":22,"content":[{"text":"क्या तूने हमें बिल्कुल त्याग दिया है?","poem":1},{"text":"क्या तू हम से अत्यन्त क्रोधित है?","poem":1}]}],"footnotes":[]}}