{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"ECC","name":"सभोपदेशक","commonName":"सभोपदेशक","title":"Ecclesiastes सभोपदेशक","firstChapterApiLink":"/api/HINIRV/सभोपदेशक/1.json","lastChapterApiLink":"/api/HINIRV/सभोपदेशक/12.json","numberOfChapters":12},"nextChapterApiLink":"/api/HINIRV/सभोपदेशक/4.json","previousChapterApiLink":"/api/HINIRV/सभोपदेशक/2.json","chapter":{"number":3,"content":[{"type":"line_break"},{"type":"verse","number":1,"content":[{"text":"हर एक बात* का एक अवसर और प्रत्येक काम का, जो आकाश के नीचे होता है, एक समय है।","poem":1}]},{"type":"verse","number":2,"content":[{"text":"जन्म का समय, और मरण का भी समय;","poem":1},{"text":"बोने का समय; और बोए हुए को उखाड़ने का भी समय है;","poem":1}]},{"type":"verse","number":3,"content":[{"text":"घात करने का समय, और चंगा करने का भी समय;","poem":1},{"text":"ढा देने का समय, और बनाने का भी समय है;","poem":1}]},{"type":"verse","number":4,"content":[{"text":"रोने का समय, और हँसने का भी समय;","poem":1},{"text":"छाती पीटने का समय, और नाचने का भी समय है;","poem":1}]},{"type":"verse","number":5,"content":[{"text":"पत्थर फेंकने का समय, और पत्थर बटोरने का भी समय;","poem":1},{"text":"गले लगाने का समय, और गले लगाने से रुकने का भी समय है;","poem":1}]},{"type":"verse","number":6,"content":[{"text":"ढूँढ़ने का समय, और खो देने का भी समय;","poem":1},{"text":"बचा रखने का समय, और फेंक देने का भी समय है;","poem":1}]},{"type":"verse","number":7,"content":[{"text":"फाड़ने का समय, और सीने का भी समय;","poem":1},{"text":"चुप रहने का समय, और बोलने का भी समय है;","poem":1}]},{"type":"verse","number":8,"content":[{"text":"प्रेम करने का समय, और बैर करने का भी समय;","poem":1},{"text":"लड़ाई का समय, और मेल का भी समय है।","poem":1}]},{"type":"verse","number":9,"content":[{"text":"काम करनेवाले को अपने परिश्रम से क्या लाभ होता है?","poem":1}]},{"type":"line_break"},{"type":"verse","number":10,"content":[{"text":"मैंने उस दुःख भरे काम को देखा है जो परमेश्‍वर ने मनुष्यों के लिये ठहराया है कि वे उसमें लगे रहें।","poem":1}]},{"type":"verse","number":11,"content":[{"text":"उसने सब कुछ ऐसा बनाया कि अपने-अपने समय पर वे सुन्दर होते हैं; फिर उसने मनुष्यों के मन में अनादि-अनन्तकाल का ज्ञान उत्‍पन्‍न किया है, तो भी जो काम परमेश्‍वर ने किया है, वह आदि से अन्त तक मनुष्य समझ नहीं सकता।","poem":1}]},{"type":"verse","number":12,"content":[{"text":"मैंने जान लिया है कि मनुष्यों के लिये आनन्द करने और जीवन भर भलाई करने के सिवाए, और कुछ भी अच्छा नहीं;","poem":1}]},{"type":"verse","number":13,"content":[{"text":"और यह भी परमेश्‍वर का दान है कि मनुष्य खाए-पीए और अपने सब परिश्रम में सुखी रहे।","poem":1}]},{"type":"verse","number":14,"content":[{"text":"मैं जानता हूँ कि जो कुछ परमेश्‍वर करता है वह सदा स्थिर रहेगा; न तो उसमें कुछ बढ़ाया जा सकता है और न कुछ घटाया जा सकता है; परमेश्‍वर ऐसा इसलिए करता है कि लोग उसका भय मानें।","poem":1}]},{"type":"verse","number":15,"content":[{"text":"जो कुछ हुआ वह इससे पहले भी हो चुका*; जो होनेवाला है, वह हो भी चुका है; और परमेश्‍वर बीती हुई बात को फिर पूछता है।","poem":1}]},{"type":"verse","number":16,"content":[{"text":"फिर मैंने संसार में क्या देखा कि न्याय के स्थान में दुष्टता होती है, और धर्म के स्थान में भी दुष्टता होती है।","poem":1}]},{"type":"verse","number":17,"content":[{"text":"मैंने मन में कहा, “परमेश्‍वर धर्मी और दुष्ट दोनों का न्याय करेगा,” क्योंकि उसके यहाँ एक-एक विषय और एक-एक काम का समय है।","poem":1}]},{"type":"verse","number":18,"content":[{"text":"मैंने मन में कहा, “यह इसलिए होता है कि परमेश्‍वर मनुष्यों को जाँचे और कि वे देख सके कि वे पशु-समान हैं।”","poem":1}]},{"type":"verse","number":19,"content":[{"text":"क्योंकि जैसी मनुष्यों की वैसी ही पशुओं की भी दशा होती है; दोनों की वही दशा होती है, जैसे एक मरता वैसे ही दूसरा भी मरता है। सभी की श्‍वास एक सी है, और मनुष्य पशु से कुछ बढ़कर नहीं; सब कुछ व्यर्थ ही है।","poem":1}]},{"type":"verse","number":20,"content":[{"text":"सब एक स्थान में जाते हैं; सब मिट्टी से बने हैं, और सब मिट्टी में फिर मिल जाते हैं।","poem":1}]},{"type":"verse","number":21,"content":[{"text":"क्या मनुष्य का प्राण ऊपर की ओर चढ़ता है और पशुओं का प्राण नीचे की ओर जाकर मिट्टी में मिल जाता है? यह कौन जानता है?","poem":1}]},{"type":"verse","number":22,"content":[{"text":"अतः मैंने यह देखा कि इससे अधिक कुछ अच्छा नहीं कि मनुष्य अपने कामों में आनन्दित रहे, क्योंकि उसका भाग यही है; कौन उसके पीछे होनेवाली बातों को देखने के लिये उसको लौटा लाएगा*?","poem":1}]}],"footnotes":[]}}