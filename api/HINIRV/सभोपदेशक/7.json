{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"ECC","name":"सभोपदेशक","commonName":"सभोपदेशक","title":"Ecclesiastes सभोपदेशक","firstChapterApiLink":"/api/HINIRV/सभोपदेशक/1.json","lastChapterApiLink":"/api/HINIRV/सभोपदेशक/12.json","numberOfChapters":12},"nextChapterApiLink":"/api/HINIRV/सभोपदेशक/8.json","previousChapterApiLink":"/api/HINIRV/सभोपदेशक/6.json","chapter":{"number":7,"content":[{"type":"verse","number":1,"content":[{"text":"अच्छा नाम अनमोल इत्र से और मृत्यु का दिन जन्म के दिन से उत्तम है।","poem":1}]},{"type":"verse","number":2,"content":[{"text":"भोज के घर जाने से शोक ही के घर जाना उत्तम है; क्योंकि सब मनुष्यों का अन्त यही है, और जो जीवित है वह मन लगाकर इस पर सोचेगा।","poem":1}]},{"type":"verse","number":3,"content":[{"text":"हँसी से खेद उत्तम है, क्योंकि मुँह पर के शोक से मन सुधरता है।","poem":1}]},{"type":"verse","number":4,"content":[{"text":"बुद्धिमानों का मन शोक करनेवालों के घर की ओर लगा रहता है परन्तु मूर्खों का मन आनन्द करनेवालों के घर लगा रहता है।","poem":1}]},{"type":"verse","number":5,"content":[{"text":"मूर्खों के गीत सुनने से बुद्धिमान की घुड़की सुनना उत्तम है।","poem":1}]},{"type":"verse","number":6,"content":[{"text":"क्योंकि मूर्ख की हँसी हाण्डी के नीचे जलते हुए काँटों ही चरचराहट* के समान होती है; यह भी व्यर्थ है।","poem":1}]},{"type":"verse","number":7,"content":[{"text":"निश्चय अंधेर से बुद्धिमान बावला हो जाता है*; और घूस से बुद्धि नाश होती है।","poem":1}]},{"type":"verse","number":8,"content":[{"text":"किसी काम के आरम्भ से उसका अन्त उत्तम है; और धीरजवन्त पुरुष अहंकारी से उत्तम है।","poem":1}]},{"type":"verse","number":9,"content":[{"text":"अपने मन में उतावली से क्रोधित न हो, क्योंकि क्रोध मूर्खों ही के हृदय में रहता है। (याकूब. 1:19)","poem":1}]},{"type":"verse","number":10,"content":[{"text":"यह न कहना, “बीते दिन इनसे क्यों उत्तम थे?” क्योंकि यह तू बुद्धिमानी से नहीं पूछता।","poem":1}]},{"type":"verse","number":11,"content":[{"text":"बुद्धि विरासत के साथ अच्छी होती है, वरन् जीवित रहनेवालों के लिये लाभकारी है।","poem":1}]},{"type":"verse","number":12,"content":[{"text":"क्योंकि बुद्धि की आड़* रुपये की आड़ का काम देता है; परन्तु ज्ञान की श्रेष्ठता यह है कि बुद्धि से उसके रखनेवालों के प्राण की रक्षा होती है।","poem":1}]},{"type":"verse","number":13,"content":[{"text":"परमेश्‍वर के काम पर दृष्टि कर; जिस वस्तु को उसने टेढ़ा किया हो उसे कौन सीधा कर सकता है?","poem":1}]},{"type":"verse","number":14,"content":[{"text":"सुख के दिन सुख मान, और दुःख के दिन सोच; क्योंकि परमेश्‍वर ने दोनों को एक ही संग रखा है, जिससे मनुष्य अपने बाद होनेवाली किसी बात को न समझ सके।","poem":1}]},{"type":"verse","number":15,"content":[{"text":"अपने व्यर्थ जीवन में मैंने यह सब कुछ देखा है; कोई धर्मी अपने धर्म का काम करते हुए नाश हो जाता है, और दुष्ट बुराई करते हुए दीर्घायु होता है।","poem":1}]},{"type":"verse","number":16,"content":[{"text":"अपने को बहुत धर्मी न बना, और न अपने को अधिक बुद्धिमान बना; तू क्यों अपने ही नाश का कारण हो?","poem":1}]},{"type":"verse","number":17,"content":[{"text":"अत्यन्त दुष्ट भी न बन, और न मूर्ख हो; तू क्यों अपने समय से पहले मरे?","poem":1}]},{"type":"verse","number":18,"content":[{"text":"यह अच्छा है कि तू इस बात को पकड़े रहे; और उस बात पर से भी हाथ न उठाए; क्योंकि जो परमेश्‍वर का भय मानता है वह इन सब कठिनाइयों से पार जो जाएगा।","poem":1}]},{"type":"verse","number":19,"content":[{"text":"बुद्धि ही से नगर के दस हाकिमों की अपेक्षा बुद्धिमान को अधिक सामर्थ्य प्राप्त होती है।","poem":1}]},{"type":"verse","number":20,"content":[{"text":"निःसन्देह पृथ्वी पर कोई ऐसा धर्मी मनुष्य नहीं जो भलाई ही करे और जिससे पाप न हुआ हो। (रोमि 3:10)","poem":1}]},{"type":"verse","number":21,"content":[{"text":"जितनी बातें कही जाएँ सब पर कान न लगाना, ऐसा न हो कि तू सुने कि तेरा दास तुझी को श्राप देता है;","poem":1}]},{"type":"verse","number":22,"content":[{"text":"क्योंकि तू आप जानता है कि तूने भी बहुत बार औरों को श्राप दिया है।","poem":1}]},{"type":"verse","number":23,"content":[{"text":"यह सब मैंने बुद्धि से जाँच लिया है; मैंने कहा, “मैं बुद्धिमान हो जाऊँगा;” परन्तु यह मुझसे दूर रहा।","poem":1}]},{"type":"verse","number":24,"content":[{"text":"वह जो दूर और अत्यन्त गहरा है*, उसका भेद कौन पा सकता है?","poem":1}]},{"type":"verse","number":25,"content":[{"text":"मैंने अपना मन लगाया कि बुद्धि के विषय में जान लूँ; कि खोज निकालूँ और उसका भेद जानूँ, और कि दुष्टता की मूर्खता और मूर्खता जो निरा बावलापन है, को जानूँ।","poem":1}]},{"type":"verse","number":26,"content":[{"text":"और मैंने मृत्यु से भी अधिक दुःखदाई एक वस्तु पाई, अर्थात् वह स्त्री जिसका मन फंदा और जाल है और जिसके हाथ हथकड़ियाँ है; जिस पुरुष से परमेश्‍वर प्रसन्‍न है वही उससे बचेगा, परन्तु पापी उसका शिकार होगा।","poem":1}]},{"type":"verse","number":27,"content":[{"text":"देख, उपदेशक कहता है, मैंने ज्ञान के लिये अलग-अलग बातें मिलाकर जाँची, और यह बात निकाली,","poem":1}]},{"type":"verse","number":28,"content":[{"text":"जिसे मेरा मन अब तक ढूँढ़ रहा है, परन्तु नहीं पाया। हजार में से मैंने एक पुरुष को पाया, परन्तु उनमें एक भी स्त्री नहीं पाई।","poem":1}]},{"type":"verse","number":29,"content":[{"text":"देखो, मैंने केवल यह बात पाई है, कि परमेश्‍वर ने मनुष्य को सीधा बनाया, परन्तु उन्होंने बहुत सी युक्तियाँ निकाली हैं।","poem":1}]}],"footnotes":[]}}