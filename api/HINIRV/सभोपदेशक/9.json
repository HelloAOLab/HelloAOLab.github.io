{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"ECC","name":"सभोपदेशक","commonName":"सभोपदेशक","title":"Ecclesiastes सभोपदेशक","firstChapterApiLink":"/api/HINIRV/सभोपदेशक/1.json","lastChapterApiLink":"/api/HINIRV/सभोपदेशक/12.json","numberOfChapters":12},"nextChapterApiLink":"/api/HINIRV/सभोपदेशक/10.json","previousChapterApiLink":"/api/HINIRV/सभोपदेशक/8.json","chapter":{"number":9,"content":[{"type":"line_break"},{"type":"verse","number":1,"content":[{"text":"यह सब कुछ मैंने मन लगाकर विचारा कि इन सब बातों का भेद पाऊँ, कि किस प्रकार धर्मी और बुद्धिमान लोग और उनके काम परमेश्‍वर के हाथ में हैं*; मनुष्य के आगे सब प्रकार की बातें हैं परन्तु वह नहीं जानता कि वह प्रेम है या बैर।","poem":1}]},{"type":"verse","number":2,"content":[{"text":"सब बातें सभी के लिए एक समान होती हैं, धर्मी हो या दुष्ट, भले, शुद्ध या अशुद्ध, यज्ञ करने और न करनेवाले, सभी की दशा एक ही सी होती है। जैसी भले मनुष्य की दशा, वैसी ही पापी की दशा; जैसी शपथ खानेवाले की दशा, वैसी ही उसकी जो शपथ खाने से डरता है।","poem":1}]},{"type":"verse","number":3,"content":[{"text":"जो कुछ सूर्य के नीचे किया जाता है उसमें यह एक दोष है कि सब लोगों की एक सी दशा होती है; और मनुष्यों के मनों में बुराई भरी हुई है, और जब तक वे जीवित रहते हैं उनके मन में बावलापन रहता है, और उसके बाद वे मरे हुओं में जा मिलते हैं।","poem":1}]},{"type":"verse","number":4,"content":[{"text":"परन्तु जो सब जीवितों में है, उसे आशा है, क्योंकि जीविता कुत्ता मरे हुए सिंह से बढ़कर है।","poem":1}]},{"type":"verse","number":5,"content":[{"text":"क्योंकि जीविते तो इतना जानते हैं कि वे मरेंगे, परन्तु मरे हुए कुछ भी नहीं जानते, और न उनको कुछ और बदला मिल सकता है, क्योंकि उनका स्मरण मिट गया है।","poem":1}]},{"type":"verse","number":6,"content":[{"text":"उनका प्रेम और उनका बैर और उनकी डाह नाश हो चुकी, और अब जो कुछ सूर्य के नीचे किया जाता है उसमें सदा के लिये उनका और कोई भाग न होगा।","poem":1}]},{"type":"verse","number":7,"content":[{"text":"अपने मार्ग पर चला जा, अपनी रोटी आनन्द से खाया कर, और मन में सुख मानकर अपना दाखमधु पिया कर; क्योंकि परमेश्‍वर तेरे कामों से प्रसन्‍न हो चुका है।","poem":1}]},{"type":"verse","number":8,"content":[{"text":"तेरे वस्त्र सदा उजले रहें, और तेरे सिर पर तेल की घटी न हो।","poem":1}]},{"type":"verse","number":9,"content":[{"text":"अपने व्यर्थ जीवन के सारे दिन जो उसने सूर्य के नीचे तेरे लिये ठहराए हैं अपनी प्यारी पत्‍नी के संग में बिताना, क्योंकि तेरे जीवन और तेरे परिश्रम में जो तू सूर्य के नीचे करता है तेरा यही भाग है।","poem":1}]},{"type":"verse","number":10,"content":[{"text":"जो काम तुझे मिले उसे अपनी शक्ति भर करना, क्योंकि अधोलोक में* जहाँ तू जानेवाला है, न काम न युक्ति न ज्ञान और न बुद्धि है।","poem":1}]},{"type":"verse","number":11,"content":[{"text":"फिर मैंने धरती पर देखा कि न तो दौड़ में वेग दौड़नेवाले और न युद्ध में शूरवीर जीतते; न बुद्धिमान लोग रोटी पाते, न समझवाले धन, और न प्रवीणों पर अनुग्रह होता है, वे सब समय और संयोग के वश में है।","poem":1}]},{"type":"verse","number":12,"content":[{"text":"क्योंकि मनुष्य अपना समय नहीं जानता। जैसे मछलियाँ दुःखदाई जाल में और चिड़ियें फंदे में फँसती हैं, वैसे ही मनुष्य दुःखदाई समय में जो उन पर अचानक आ पड़ता है, फंस जाते हैं।","poem":1}]},{"type":"verse","number":13,"content":[{"text":"मैंने सूर्य के नीचे इस प्रकार की बुद्धि की बात भी देखी है, जो मुझे बड़ी जान पड़ी।","poem":1}]},{"type":"verse","number":14,"content":[{"text":"एक छोटा सा नगर था, जिसमें थोड़े ही लोग थे; और किसी बड़े राजा ने उस पर चढ़ाई करके उसे घेर लिया, और उसके विरुद्ध बड़ी मोर्चाबन्दी कर दी।","poem":1}]},{"type":"verse","number":15,"content":[{"text":"परन्तु उसमें एक दरिद्र बुद्धिमान पुरुष पाया गया, और उसने उस नगर को अपनी बुद्धि के द्वारा बचाया। तो भी किसी ने उस दरिद्र पुरुष का स्मरण न रखा।","poem":1}]},{"type":"verse","number":16,"content":[{"text":"तब मैंने कहा, “यद्यपि दरिद्र की बुद्धि तुच्छ समझी जाती है और उसका वचन कोई नहीं सुनता तो भी पराक्रम से बुद्धि उत्तम है।”","poem":1}]},{"type":"verse","number":17,"content":[{"text":"बुद्धिमानों के वचन जो धीमे-धीमे कहे जाते हैं वे मूर्खों के बीच प्रभुता करनेवाले के चिल्ला चिल्लाकर कहने से अधिक सुने जाते हैं।","poem":1}]},{"type":"verse","number":18,"content":[{"text":"लड़ाई के हथियारों से बुद्धि उत्तम है, परन्तु एक पापी बहुत सी भलाई का नाश करता है।","poem":1}]}],"footnotes":[]}}