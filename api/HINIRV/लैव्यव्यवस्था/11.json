{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"LEV","name":"लैव्यव्यवस्था","commonName":"लैव्यव्यवस्था","title":"Leviticus लैव्यव्यवस्था","firstChapterApiLink":"/api/HINIRV/लैव्यव्यवस्था/1.json","lastChapterApiLink":"/api/HINIRV/लैव्यव्यवस्था/27.json","numberOfChapters":27},"nextChapterApiLink":"/api/HINIRV/लैव्यव्यवस्था/12.json","previousChapterApiLink":"/api/HINIRV/लैव्यव्यवस्था/10.json","chapter":{"number":11,"content":[{"type":"heading","content":["शुद्ध और अशुद्ध पृथ्वी पर के पशु"]},{"type":"line_break"},{"type":"verse","number":1,"content":["फिर यहोवा ने मूसा और हारून से कहा,"]},{"type":"verse","number":2,"content":["“इस्राएलियों से कहो: जितने पशु पृथ्वी पर हैं उन सभी में से तुम इन जीवधारियों का माँस खा सकते हो*। (इब्रा. 9:10)"]},{"type":"verse","number":3,"content":["पशुओं में से जितने चिरे या फटे खुर के होते हैं और पागुर करते हैं उन्हें खा सकते हो।"]},{"type":"verse","number":4,"content":["परन्तु पागुर करनेवाले या फटे खुरवालों में से इन पशुओं को न खाना, अर्थात् ऊँट, जो पागुर तो करता है परन्तु चिरे खुर का नहीं होता, इसलिए वह तुम्हारे लिये अशुद्ध ठहरा है।"]},{"type":"verse","number":5,"content":["और चट्टानी बिज्जू, जो पागुर तो करता है परन्तु चिरे खुर का नहीं होता, वह भी तुम्हारे लिये अशुद्ध है।"]},{"type":"verse","number":6,"content":["और खरगोश, जो पागुर तो करता है परन्तु चिरे खुर का नहीं होता, इसलिए वह भी तुम्हारे लिये अशुद्ध है।"]},{"type":"verse","number":7,"content":["और सूअर, जो चिरे अर्थात् फटे खुर का होता तो है परन्तु पागुर नहीं करता, इसलिए वह तुम्हारे लिये अशुद्ध है।"]},{"type":"verse","number":8,"content":["इनके माँस में से कुछ न खाना, और इनकी लोथ को छूना भी नहीं; ये तो तुम्हारे लिये अशुद्ध है।"]},{"type":"heading","content":["शुद्ध और अशुद्ध जलीय जीव"]},{"type":"line_break"},{"type":"verse","number":9,"content":["“फिर जितने जलजन्तु हैं उनमें से तुम इन्हें खा सकते हों, अर्थात् समुद्र या नदियों के जल जन्तुओं में से जितनों के पंख और चोंयेटे होते हैं उन्हें खा सकते हो।"]},{"type":"verse","number":10,"content":["और जलचरी प्राणियों में से जितने जीवधारी बिना पंख और चोंयेटे के समुद्र या नदियों में रहते हैं वे सब तुम्हारे लिये घृणित हैं।"]},{"type":"verse","number":11,"content":["वे तुम्हारे लिये घृणित ठहरें; तुम उनके माँस में से कुछ न खाना, और उनकी लोथों को अशुद्ध जानना।"]},{"type":"verse","number":12,"content":["जल में जिस किसी जन्तु के पंख और चोंयेटे नहीं होते वह तुम्हारे लिये अशुद्ध है।"]},{"type":"heading","content":["अशुद्ध पक्षियाँ"]},{"type":"line_break"},{"type":"verse","number":13,"content":["“फिर पक्षियों में से इनको अशुद्ध जानना, ये अशुद्ध होने के कारण खाए न जाएँ, अर्थात् उकाब, हड़फोड़, कुरर,"]},{"type":"verse","number":14,"content":["चील, और भाँति-भाँति के बाज,"]},{"type":"verse","number":15,"content":["और भाँति-भाँति के सब काग,"]},{"type":"verse","number":16,"content":["शुतुर्मुर्ग, तखमास, जलकुक्कट, और भाँति-भाँति के जलकुक्कट,"]},{"type":"verse","number":17,"content":["हबासिल, हाड़गील, उल्लू,"]},{"type":"verse","number":18,"content":["राजहँस, धनेश, गिद्ध,"]},{"type":"verse","number":19,"content":["सारस, भाँति-भाँति के बगुले, टिटीहरी और चमगादड़।"]},{"type":"heading","content":["शुद्ध और अशुद्ध कीड़े"]},{"type":"line_break"},{"type":"verse","number":20,"content":["“जितने पंखवाले कीड़े चार पाँवों के बल चलते हैं वे सब तुम्हारे लिये अशुद्ध हैं।"]},{"type":"verse","number":21,"content":["पर रेंगनेवाले और पंखवाले जो चार पाँवों के बल चलते हैं, जिनके भूमि पर कूदने फाँदने को टाँगें होती हैं उनको तो खा सकते हो।"]},{"type":"verse","number":22,"content":["वे ये हैं, अर्थात् भाँति-भाँति की टिड्डी, भाँति-भाँति के फनगे, भाँति-भाँति के झींगुर, और भाँति-भाँति के टिड्डे।"]},{"type":"verse","number":23,"content":["परन्तु और सब रेंगनेवाले पंखवाले जो चार पाँव वाले होते हैं वे तुम्हारे लिये अशुद्ध हैं।"]},{"type":"heading","content":["मृत पशु को छूने के बाद शुद्धिकरण"]},{"type":"line_break"},{"type":"verse","number":24,"content":["“इनके कारण तुम अशुद्ध* ठहरोगे; जिस किसी से इनकी लोथ छू जाए वह सांझ तक अशुद्ध ठहरे।"]},{"type":"verse","number":25,"content":["और जो कोई इनकी लोथ में का कुछ भी उठाए वह अपने वस्त्र धोए और सांझ तक अशुद्ध रहे। (इब्रा. 9:10)"]},{"type":"verse","number":26,"content":["फिर जितने पशु चिरे खुर के होते हैं परन्तु न तो बिलकुल फटे खुर और न पागुर करनेवाले हैं वे तुम्हारे लिये अशुद्ध हैं; जो कोई उन्हें छूए वह अशुद्ध ठहरेगा।"]},{"type":"verse","number":27,"content":["और चार पाँव के बल चलनेवालों में से जितने पंजों के बल चलते हैं वे सब तुम्हारे लिये अशुद्ध हैं; जो कोई उनकी लोथ छूए वह सांझ तक अशुद्ध रहे।"]},{"type":"verse","number":28,"content":["और जो कोई उनकी लोथ उठाए वह अपने वस्त्र धोए और सांझ तक अशुद्ध रहे; क्योंकि वे तुम्हारे लिये अशुद्ध हैं।"]},{"type":"verse","number":29,"content":["“और जो पृथ्वी पर रेंगते हैं उनमें से ये रेंगनेवाले तुम्हारे लिये अशुद्ध हैं, अर्थात् नेवला, चूहा, और भाँति-भाँति के गोह,"]},{"type":"verse","number":30,"content":["और छिपकली, मगर, टिकटिक, सांडा, और गिरगिट।"]},{"type":"verse","number":31,"content":["सब रेंगनेवालों में से ये ही तुम्हारे लिये अशुद्ध हैं; जो कोई इनकी लोथ छूए वह सांझ तक अशुद्ध रहे।"]},{"type":"verse","number":32,"content":["और इनमें से किसी की लोथ जिस किसी वस्तु पर पड़ जाए वह भी अशुद्ध ठहरे, चाहे वह काठ का कोई पात्र हो, चाहे वस्त्र, चाहे खाल, चाहे बोरा, चाहे किसी काम का कैसा ही पात्र आदि क्यों न हो; वह जल में डाला जाए, और सांझ तक अशुद्ध रहे, तब शुद्ध समझा जाए।"]},{"type":"verse","number":33,"content":["और यदि मिट्टी का कोई पात्र हो जिसमें इन जन्तुओं में से कोई पड़े, तो उस पात्र में जो कुछ हो वह अशुद्ध ठहरे, और पात्र को तुम तोड़ डालना।"]},{"type":"verse","number":34,"content":["उसमें जो खाने के योग्य भोजन हो, जिसमें पानी का छुआव हो वह सब अशुद्ध ठहरे; फिर यदि ऐसे पात्र में पीने के लिये कुछ हो तो वह भी अशुद्ध ठहरे।"]},{"type":"verse","number":35,"content":["और यदि इनकी लोथ में का कुछ तंदूर या चूल्हे पर पड़े तो वह भी अशुद्ध ठहरे, और तोड़ डाला जाए; क्योंकि वह अशुद्ध हो जाएगा, वह तुम्हारे लिये भी अशुद्ध ठहरे।"]},{"type":"verse","number":36,"content":["परन्तु सोता या तालाब जिसमें जल इकट्ठा हो वह तो शुद्ध ही रहे; परन्तु जो कोई इनकी लोथ को छूए वह अशुद्ध ठहरे।"]},{"type":"verse","number":37,"content":["और यदि इनकी लोथ में का कुछ किसी प्रकार के बीज पर जो बोने के लिये हो पड़े, तो वह बीज शुद्ध रहे;"]},{"type":"verse","number":38,"content":["पर यदि बीज पर जल डाला गया हो और पीछे लोथ में का कुछ उस पर पड़ जाए, तो वह तुम्हारे लिये अशुद्ध ठहरे।"]},{"type":"verse","number":39,"content":["“फिर जिन पशुओं के खाने की आज्ञा तुमको दी गई है यदि उनमें से कोई पशु मरे, तो जो कोई उसकी लोथ छूए वह सांझ तक अशुद्ध रहे।"]},{"type":"verse","number":40,"content":["और उसकी लोथ में से जो कोई कुछ खाए वह अपने वस्त्र धोए और सांझ तक अशुद्ध रहे; और जो कोई उसकी लोथ उठाए वह भी अपने वस्त्र धोए और सांझ तक अशुद्ध रहे।"]},{"type":"heading","content":["अशुद्ध रेंगनेवाले जीव"]},{"type":"line_break"},{"type":"verse","number":41,"content":["“सब प्रकार के पृथ्वी पर रेंगनेवाले जन्तु घिनौने हैं; वे खाए न जाएँ।"]},{"type":"verse","number":42,"content":["पृथ्वी पर सब रेंगनेवालों में से जितने पेट या चार पाँवों के बल चलते हैं, या अधिक पाँव वाले होते हैं, उन्हें तुम न खाना; क्योंकि वे घिनौने हैं।"]},{"type":"verse","number":43,"content":["तुम किसी प्रकार के रेंगनेवाले जन्तु के द्वारा अपने आप को घिनौना न करना; और न उनके द्वारा अपने को अशुद्ध करके अपवित्र ठहराना।"]},{"type":"verse","number":44,"content":["क्योंकि मैं तुम्हारा परमेश्‍वर यहोवा हूँ; इस कारण अपने को शुद्ध करके पवित्र बने रहो, क्योंकि मैं पवित्र हूँ*। इसलिए तुम किसी प्रकार के रेंगनेवाले जन्तु के द्वारा जो पृथ्वी पर चलता है अपने आप को अशुद्ध न करना। (1 पत. 1:16)"]},{"type":"verse","number":45,"content":["क्योंकि मैं वह यहोवा हूँ जो तुम्हें मिस्र देश से इसलिए निकाल ले आया हूँ कि तुम्हारा परमेश्‍वर ठहरूँ; इसलिए तुम पवित्र बनो, क्योंकि मैं पवित्र हूँ।”"]},{"type":"verse","number":46,"content":["पशुओं, पक्षियों, और सब जलचरी प्राणियों, और पृथ्वी पर सब रेंगनेवाले प्राणियों के विषय में यही व्यवस्था है,"]},{"type":"verse","number":47,"content":["कि शुद्ध अशुद्ध और भक्ष्य और अभक्ष्य जीवधारियों में भेद किया जाए।"]}],"footnotes":[]}}