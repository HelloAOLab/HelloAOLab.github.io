{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"LEV","name":"लैव्यव्यवस्था","commonName":"लैव्यव्यवस्था","title":"Leviticus लैव्यव्यवस्था","firstChapterApiLink":"/api/HINIRV/लैव्यव्यवस्था/1.json","lastChapterApiLink":"/api/HINIRV/लैव्यव्यवस्था/27.json","numberOfChapters":27},"nextChapterApiLink":"/api/HINIRV/लैव्यव्यवस्था/24.json","previousChapterApiLink":"/api/HINIRV/लैव्यव्यवस्था/22.json","chapter":{"number":23,"content":[{"type":"heading","content":["विशेष पर्व दिन"]},{"type":"line_break"},{"type":"verse","number":1,"content":["फिर यहोवा ने मूसा से कहा,"]},{"type":"verse","number":2,"content":["“इस्राएलियों से कह कि यहोवा के पर्व* जिनका तुमको पवित्र सभा एकत्रित करने के लिये नियत समय पर प्रचार करना होगा, मेरे वे पर्व ये हैं।"]},{"type":"heading","content":["सब्त"]},{"type":"line_break"},{"type":"verse","number":3,"content":["छः दिन काम-काज किया जाए, पर सातवाँ दिन परमविश्राम* का और पवित्र सभा का दिन है; उसमें किसी प्रकार का काम-काज न किया जाए; वह तुम्हारे सब घरों में यहोवा का विश्राम दिन ठहरे।"]},{"type":"heading","content":["फसह और अख़मीरी रोटी"]},{"type":"line_break"},{"type":"verse","number":4,"content":["“फिर यहोवा के पर्व जिनमें से एक-एक के ठहराये हुए समय में तुम्हें पवित्र सभा करने के लिये प्रचार करना होगा वे ये हैं।"]},{"type":"verse","number":5,"content":["पहले महीने के चौदहवें दिन को सांझ के समय यहोवा का फसह हुआ करे।"]},{"type":"verse","number":6,"content":["और उसी महीने के पन्द्रहवें दिन को यहोवा के लिये अख़मीरी रोटी का पर्व हुआ करे; उसमें तुम सात दिन तक अख़मीरी रोटी खाया करना।"]},{"type":"verse","number":7,"content":["उनमें से पहले दिन तुम्हारी पवित्र सभा हो; और उस दिन परिश्रम का कोई काम न करना।"]},{"type":"verse","number":8,"content":["और सातों दिन तुम यहोवा को हव्य चढ़ाया करना; और सातवें दिन पवित्र सभा हो; उस दिन परिश्रम का कोई काम न करना।”"]},{"type":"heading","content":["पहली फसल का पर्व"]},{"type":"line_break"},{"type":"verse","number":9,"content":["फिर यहोवा ने मूसा से कहा,"]},{"type":"verse","number":10,"content":["“इस्राएलियों से कह कि जब तुम उस देश में प्रवेश करो जिसे यहोवा तुम्हें देता है और उसमें के खेत काटो, तब अपने-अपने पके खेत की पहली उपज का पूला याजक के पास ले आया करना;"]},{"type":"verse","number":11,"content":["और वह उस पूले को यहोवा के सामने हिलाए कि वह तुम्हारे निमित्त ग्रहण किया जाए; वह उसे विश्रामदिन के अगले दिन हिलाए।"]},{"type":"verse","number":12,"content":["और जिस दिन तुम पूले को हिलवाओ उसी दिन एक वर्ष का निर्दोष भेड़ का बच्चा यहोवा के लिये होमबलि चढ़ाना।"]},{"type":"verse","number":13,"content":["और उसके साथ का अन्नबलि एपा के दो दसवें अंश तेल से सने हुए मैदे का हो वह सुखदायक सुगन्ध के लिये यहोवा का हव्य हो; और उसके साथ का अर्घ हीन भर की चौथाई दाखमधु हो।"]},{"type":"verse","number":14,"content":["और जब तक तुम इस चढ़ावे को अपने परमेश्‍वर के पास न ले जाओ, उस दिन तक नये खेत में से न तो रोटी खाना और न भूना हुआ अन्न और न हरी बालें; यह तुम्हारी पीढ़ी-पीढ़ी में तुम्हारे सारे घरानों में सदा की विधि ठहरे।"]},{"type":"heading","content":["सप्ताहों का पर्व"]},{"type":"line_break"},{"type":"verse","number":15,"content":["“फिर उस विश्रामदिन के दूसरे दिन से, अर्थात् जिस दिन तुम हिलाई जानेवाली भेंट के पूले को लाओगे, उस दिन से पूरे सात विश्रामदिन गिन लेना;"]},{"type":"verse","number":16,"content":["सातवें विश्रामदिन के अगले दिन तक पचास दिन गिनना, और पचासवें दिन यहोवा के लिये नया अन्नबलि चढ़ाना।"]},{"type":"verse","number":17,"content":["तुम अपने घरों में से एपा के दो दसवें अंश मैदे की दो रोटियाँ हिलाने की भेंट के लिये ले आना; वे ख़मीर के साथ पकाई जाएँ, और यहोवा के लिये पहली उपज ठहरें।"]},{"type":"verse","number":18,"content":["और उस रोटी के संग एक-एक वर्ष के सात निर्दोष भेड़ के बच्चे, और एक बछड़ा, और दो मेढ़े चढ़ाना; वे अपने-अपने साथ के अन्नबलि और अर्घ समेत यहोवा के लिये होमबलि के समान चढ़ाए जाएँ, अर्थात् वे यहोवा के लिये सुखदायक सुगन्ध देनेवाला हव्य ठहरें।"]},{"type":"verse","number":19,"content":["फिर पापबलि के लिये एक बकरा, और मेलबलि के लिये एक-एक वर्ष के दो भेड़ के बच्चे चढ़ाना।"]},{"type":"verse","number":20,"content":["तब याजक उनको पहली उपज की रोटी समेत यहोवा के सामने हिलाने की भेंट के लिये हिलाए, और इन रोटियों के संग वे दो भेड़ के बच्चे भी हिलाए जाएँ; वे यहोवा के लिये पवित्र, और याजक का भाग ठहरें।"]},{"type":"verse","number":21,"content":["और तुम उस दिन यह प्रचार करना, कि आज हमारी एक पवित्र सभा होगी; और परिश्रम का कोई काम न करना; यह तुम्हारे सारे घरानों में तुम्हारी पीढ़ी-पीढ़ी में सदा की विधि ठहरे। (प्रेरि. 2:1, 1 कुरि. 16:8)"]},{"type":"verse","number":22,"content":["“जब तुम अपने देश में के खेत काटो, तब अपने खेत के कोनों को पूरी रीति से न काटना, और खेत में गिरी हुई बालों को न इकट्ठा करना; उसे गरीब और परदेशी के लिये छोड़ देना; मैं तुम्हारा परमेश्‍वर यहोवा हूँ।”"]},{"type":"heading","content":["नव-वर्ष का पर्व"]},{"type":"line_break"},{"type":"verse","number":23,"content":["फिर यहोवा ने मूसा से कहा,"]},{"type":"verse","number":24,"content":["“इस्राएलियों से कह कि सातवें महीने के पहले दिन को तुम्हारे लिये परमविश्राम हो; उस दिन को स्मरण दिलाने के लिये नरसिंगे फूँके जाएँ, और एक पवित्र सभा इकट्ठी हो।"]},{"type":"verse","number":25,"content":["उस दिन तुम परिश्रम का कोई काम न करना, और यहोवा के लिये एक हव्य चढ़ाना।”"]},{"type":"heading","content":["प्रायश्चित का दिन"]},{"type":"line_break"},{"type":"verse","number":26,"content":["फिर यहोवा ने मूसा से कहा,"]},{"type":"verse","number":27,"content":["“उसी सातवें महीने का दसवाँ दिन प्रायश्चित का दिन माना जाए; वह तुम्हारी पवित्र सभा का दिन होगा, और उसमें तुम उपवास करना और यहोवा का हव्य चढ़ाना।"]},{"type":"verse","number":28,"content":["उस दिन तुम किसी प्रकार का काम-काज न करना; क्योंकि वह प्रायश्चित का दिन नियुक्त किया गया है जिसमें तुम्हारे परमेश्‍वर यहोवा के सामने तुम्हारे लिये प्रायश्चित किया जाएगा।"]},{"type":"verse","number":29,"content":["इसलिए जो मनुष्य उस दिन उपवास न करे वह अपने लोगों में से नाश किया जाएगा। (प्रेरि. 3:23)"]},{"type":"verse","number":30,"content":["और जो मनुष्य उस दिन किसी प्रकार का काम-काज करे उस मनुष्य को मैं उसके लोगों के बीच में से नाश कर डालूँगा।"]},{"type":"verse","number":31,"content":["तुम किसी प्रकार का काम-काज न करना; यह तुम्हारी पीढ़ी-पीढ़ी में तुम्हारे घराने में सदा की विधि ठहरे।"]},{"type":"verse","number":32,"content":["वह दिन तुम्हारे लिये परमविश्राम का हो, उसमें तुम उपवास करना; और उस महीने के नवें दिन की सांझ से अगली सांझ तक अपना विश्रामदिन माना करना।”"]},{"type":"heading","content":["आश्रय का पर्व"]},{"type":"line_break"},{"type":"verse","number":33,"content":["फिर यहोवा ने मूसा से कहा,"]},{"type":"verse","number":34,"content":["“इस्राएलियों से कह कि उसी सातवें महीने के पन्द्रहवें दिन से सात दिन तक यहोवा के लिये झोपड़ियों का पर्व रहा करे। (यूह. 7:2)"]},{"type":"verse","number":35,"content":["पहले दिन पवित्र सभा हो; उसमें परिश्रम का कोई काम न करना।"]},{"type":"verse","number":36,"content":["सातों दिन यहोवा के लिये हव्य चढ़ाया करना, फिर आठवें दिन तुम्हारी पवित्र सभा हो, और यहोवा के लिये हव्य चढ़ाना; वह महासभा का दिन है, और उसमें परिश्रम का कोई काम न करना। (यूह. 7:37)"]},{"type":"verse","number":37,"content":["“यहोवा के नियत पर्व ये ही हैं, इनमें तुम यहोवा को हव्य चढ़ाना, अर्थात् होमबलि, अन्नबलि, मेलबलि, और अर्घ, प्रत्येक अपने-अपने नियत समय पर चढ़ाया जाए और पवित्र सभा का प्रचार करना।"]},{"type":"verse","number":38,"content":["इन सभी से अधिक यहोवा के विश्रामदिनों को मानना, और अपनी भेंटों, और सब मन्नतों, और स्वेच्छाबलियों को जो यहोवा को अर्पण करोगे चढ़ाया करना।"]},{"type":"verse","number":39,"content":["“फिर सातवें महीने के पन्द्रहवें दिन को, जब तुम देश की उपज को इकट्ठा कर चुको, तब सात दिन तक यहोवा का पर्व मानना; पहले दिन परमविश्राम हो, और आठवें दिन परमविश्राम हो।"]},{"type":"verse","number":40,"content":["और पहले दिन तुम अच्छे-अच्छे वृक्षों की उपज, और खजूर के पत्ते, और घने वृक्षों की डालियाँ, और नदी में के मजनू को लेकर अपने परमेश्‍वर यहोवा के सामने सात दिन तक आनन्द करना।"]},{"type":"verse","number":41,"content":["प्रति वर्ष सात दिन तक यहोवा के लिये पर्व माना करना; यह तुम्हारी पीढ़ी-पीढ़ी में सदा की विधि ठहरे, कि सातवें महीने में यह पर्व माना जाए।"]},{"type":"verse","number":42,"content":["सात दिन तक तुम झोपड़ियों* में रहा करना, अर्थात् जितने जन्म के इस्राएली हैं वे सब के सब झोपड़ियों में रहें,"]},{"type":"verse","number":43,"content":["इसलिए कि तुम्हारी पीढ़ी-पीढ़ी के लोग जान रखें, कि जब यहोवा हम इस्राएलियों को मिस्र देश से निकालकर ला रहा था तब उसने उनको झोपड़ियों में टिकाया था; मैं तुम्हारा परमेश्‍वर यहोवा हूँ।”"]},{"type":"verse","number":44,"content":["और मूसा ने इस्राएलियों को यहोवा के पर्व के नियत समय कह सुनाए।"]}],"footnotes":[]}}