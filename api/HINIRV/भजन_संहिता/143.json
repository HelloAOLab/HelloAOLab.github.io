{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"PSA","name":"भजन संहिता","commonName":"भजन संहिता","title":"Psalms भजन संहिता","firstChapterApiLink":"/api/HINIRV/भजन_संहिता/1.json","lastChapterApiLink":"/api/HINIRV/भजन_संहिता/150.json","numberOfChapters":150},"nextChapterApiLink":"/api/HINIRV/भजन_संहिता/144.json","previousChapterApiLink":"/api/HINIRV/भजन_संहिता/142.json","chapter":{"number":143,"content":[{"type":"heading","content":["मार्गदर्शन और उद्धार के लिए प्रार्थना"]},{"type":"hebrew_subtitle","content":[{"text":"दाऊद का भजन","poem":1}]},{"type":"line_break"},{"type":"verse","number":1,"content":[{"text":"हे यहोवा, मेरी प्रार्थना सुन;","poem":1},{"text":"मेरे गिड़गिड़ाने की ओर कान लगा!","poem":1},{"text":"तू जो सच्चा और धर्मी है, इसलिए मेरी सुन ले,","poem":1}]},{"type":"verse","number":2,"content":[{"text":"और अपने दास से मुकद्दमा न चला!","poem":1},{"text":"क्योंकि कोई प्राणी तेरी दृष्टि में निर्दोष नहीं ठहर सकता। (रोम 3:20, 1 कुरि. 4:4, गला 2:16)","poem":1}]},{"type":"verse","number":3,"content":[{"text":"शत्रु तो मेरे प्राण का गाहक हुआ है;","poem":1},{"text":"उसने मुझे चूर करके मिट्टी में मिलाया है,","poem":1},{"text":"और मुझे बहुत दिन के मरे हुओं के समान अंधेरे स्थान में डाल दिया है।","poem":1}]},{"type":"verse","number":4,"content":[{"text":"मेरी आत्मा भीतर से व्याकुल हो रही है","poem":1},{"text":"मेरा मन विकल है।","poem":1}]},{"type":"verse","number":5,"content":[{"text":"मुझे प्राचीनकाल के दिन स्मरण आते हैं,","poem":1},{"text":"मैं तेरे सब अद्भुत कामों पर ध्यान करता हूँ,","poem":1},{"text":"और तेरे हाथों के कामों को सोचता हूँ।","poem":1}]},{"type":"verse","number":6,"content":[{"text":"मैं तेरी ओर अपने हाथ फैलाए हूए हूँ;","poem":1},{"text":"सूखी भूमि के समान मैं तेरा प्यासा हूँ। (सेला)","poem":1}]},{"type":"verse","number":7,"content":[{"text":"हे यहोवा, फुर्ती करके मेरी सुन ले;","poem":1},{"text":"क्योंकि मेरे प्राण निकलने ही पर हैं!","poem":1},{"text":"मुझसे अपना मुँह न छिपा, ऐसा न हो कि मैं कब्र में पड़े हुओं के समान हो जाऊँ।","poem":1}]},{"type":"verse","number":8,"content":[{"text":"प्रातःकाल को अपनी करुणा की बात मुझे सुना,","poem":1},{"text":"क्योंकि मैंने तुझी पर भरोसा रखा है।","poem":1},{"text":"जिस मार्ग पर मुझे चलना है, वह मुझ को बता दे,","poem":1},{"text":"क्योंकि मैं अपना मन तेरी ही ओर लगाता हूँ।","poem":1}]},{"type":"verse","number":9,"content":[{"text":"हे यहोवा, मुझे शत्रुओं से बचा ले;","poem":1},{"text":"मैं तेरी ही आड़ में आ छिपा हूँ।","poem":1}]},{"type":"verse","number":10,"content":[{"text":"मुझ को यह सिखा, कि मैं तेरी इच्छा कैसे पूरी करूँ, क्योंकि मेरा परमेश्‍वर तू ही है!","poem":1},{"text":"तेरी भली आत्मा मुझ को धर्म के मार्ग में ले चले*!","poem":1}]},{"type":"verse","number":11,"content":[{"text":"हे यहोवा, मुझे अपने नाम के निमित्त जिला!","poem":1},{"text":"तू जो धर्मी है, मुझ को संकट से छुड़ा ले!","poem":1}]},{"type":"verse","number":12,"content":[{"text":"और करुणा करके मेरे शत्रुओं का सत्यानाश कर,","poem":1},{"text":"और मेरे सब सतानेवालों का नाश कर डाल,","poem":1},{"text":"क्योंकि मैं तेरा दास हूँ।","poem":1}]}],"footnotes":[]}}