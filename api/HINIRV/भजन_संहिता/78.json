{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"PSA","name":"भजन संहिता","commonName":"भजन संहिता","title":"Psalms भजन संहिता","firstChapterApiLink":"/api/HINIRV/भजन_संहिता/1.json","lastChapterApiLink":"/api/HINIRV/भजन_संहिता/150.json","numberOfChapters":150},"nextChapterApiLink":"/api/HINIRV/भजन_संहिता/79.json","previousChapterApiLink":"/api/HINIRV/भजन_संहिता/77.json","chapter":{"number":78,"content":[{"type":"heading","content":["परमेश्‍वर और उसके लोग"]},{"type":"hebrew_subtitle","content":[{"text":"आसाप का मश्कील","poem":1}]},{"type":"line_break"},{"type":"verse","number":1,"content":[{"text":"हे मेरे लोगों, मेरी शिक्षा सुनो;","poem":1},{"text":"मेरे वचनों की ओर कान लगाओ!","poem":1}]},{"type":"verse","number":2,"content":[{"text":"मैं अपना मुँह नीतिवचन कहने के लिये खोलूँगा*;","poem":1},{"text":"मैं प्राचीनकाल की गुप्त बातें कहूँगा, (मत्ती 13:35)","poem":1}]},{"type":"verse","number":3,"content":[{"text":"जिन बातों को हमने सुना, और जान लिया,","poem":1},{"text":"और हमारे बाप दादों ने हम से वर्णन किया है।","poem":1}]},{"type":"verse","number":4,"content":[{"text":"उन्हें हम उनकी सन्तान से गुप्त न रखेंगे,","poem":1},{"text":"परन्तु होनहार पीढ़ी के लोगों से,","poem":1},{"text":"यहोवा का गुणानुवाद और उसकी सामर्थ्य","poem":1},{"text":"और आश्चर्यकर्मों का वर्णन करेंगे। (व्य. 4:9, यहो. 4:6-7, इफि. 6:4)","poem":1}]},{"type":"verse","number":5,"content":[{"text":"उसने तो याकूब में एक चितौनी ठहराई,","poem":1},{"text":"और इस्राएल में एक व्यवस्था चलाई,","poem":1},{"text":"जिसके विषय उसने हमारे पितरों को आज्ञा दी,","poem":1},{"text":"कि तुम इन्हें अपने-अपने बाल-बच्चों को बताना;","poem":1}]},{"type":"verse","number":6,"content":[{"text":"कि आनेवाली पीढ़ी के लोग, अर्थात् जो बच्चे उत्‍पन्‍न होनेवाले हैं, वे इन्हें जानें;","poem":1},{"text":"और अपने-अपने बाल-बच्चों से इनका बखान करने में उद्यत हों,","poem":1}]},{"type":"verse","number":7,"content":[{"text":"जिससे वे परमेश्‍वर का भरोसा रखें, परमेश्‍वर के बड़े कामों को भूल न जाएँ,","poem":1},{"text":"परन्तु उसकी आज्ञाओं का पालन करते रहें;","poem":1}]},{"type":"verse","number":8,"content":[{"text":"और अपने पितरों के समान न हों,","poem":1},{"text":"क्योंकि उस पीढ़ी के लोग तो हठीले और झगड़ालू थे,","poem":1},{"text":"और उन्होंने अपना मन स्थिर न किया था,","poem":1},{"text":"और न उनकी आत्मा परमेश्‍वर की ओर सच्ची रही। (2 राजा. 17:14-15)","poem":1}]},{"type":"verse","number":9,"content":[{"text":"एप्रैमियों ने तो शस्त्रधारी और धनुर्धारी होने पर भी,","poem":1},{"text":"युद्ध के समय पीठ दिखा दी।","poem":1}]},{"type":"verse","number":10,"content":[{"text":"उन्होंने परमेश्‍वर की वाचा पूरी नहीं की,","poem":1},{"text":"और उसकी व्यवस्था पर चलने से इन्कार किया।","poem":1}]},{"type":"verse","number":11,"content":[{"text":"उन्होंने उसके बड़े कामों को और जो आश्चर्यकर्म उसने उनके सामने किए थे,","poem":1},{"text":"उनको भुला दिया।","poem":1}]},{"type":"verse","number":12,"content":[{"text":"उसने तो उनके बाप-दादों के सम्मुख मिस्र देश के सोअन के मैदान में अद्भुत कर्म किए थे।","poem":1}]},{"type":"verse","number":13,"content":[{"text":"उसने समुद्र को दो भाग करके उन्हें पार कर दिया,","poem":1},{"text":"और जल को ढेर के समान खड़ा कर दिया।","poem":1}]},{"type":"verse","number":14,"content":[{"text":"उसने दिन को बादल के खम्भे से","poem":1},{"text":"और रात भर अग्नि के प्रकाश के द्वारा उनकी अगुआई की।","poem":1}]},{"type":"verse","number":15,"content":[{"text":"वह जंगल में चट्टानें फाड़कर,","poem":1},{"text":"उनको मानो गहरे जलाशयों से मनमाना पिलाता था। (निर्ग. 17:6, गिन. 20:11, 1 कुरि. 10:4)","poem":1}]},{"type":"verse","number":16,"content":[{"text":"उसने चट्टान से भी धाराएँ निकालीं","poem":1},{"text":"और नदियों का सा जल बहाया।","poem":1}]},{"type":"verse","number":17,"content":[{"text":"तो भी वे फिर उसके विरुद्ध अधिक पाप करते गए,","poem":1},{"text":"और निर्जल देश में परमप्रधान के विरुद्ध उठते रहे।","poem":1}]},{"type":"verse","number":18,"content":[{"text":"और अपनी चाह के अनुसार भोजन माँगकर मन ही मन परमेश्‍वर की परीक्षा की*।","poem":1}]},{"type":"verse","number":19,"content":[{"text":"वे परमेश्‍वर के विरुद्ध बोले,","poem":1},{"text":"और कहने लगे, “क्या परमेश्‍वर जंगल में मेज लगा सकता है?","poem":1}]},{"type":"verse","number":20,"content":[{"text":"उसने चट्टान पर मारके जल बहा तो दिया,","poem":1},{"text":"और धाराएँ उमण्ड चली,","poem":1},{"text":"परन्तु क्या वह रोटी भी दे सकता है?","poem":1},{"text":"क्या वह अपनी प्रजा के लिये माँस भी तैयार कर सकता?”","poem":1}]},{"type":"verse","number":21,"content":[{"text":"यहोवा सुनकर क्रोध से भर गया,","poem":1},{"text":"तब याकूब के विरुद्ध उसकी आग भड़क उठी,","poem":1},{"text":"और इस्राएल के विरुद्ध क्रोध भड़का;","poem":1}]},{"type":"verse","number":22,"content":[{"text":"इसलिए कि उन्होंने परमेश्‍वर पर विश्वास नहीं रखा था,","poem":1},{"text":"न उसकी उद्धार करने की शक्ति पर भरोसा किया।","poem":1}]},{"type":"verse","number":23,"content":[{"text":"तो भी उसने आकाश को आज्ञा दी,","poem":1},{"text":"और स्वर्ग के द्वारों को खोला;","poem":1}]},{"type":"verse","number":24,"content":[{"text":"और उनके लिये खाने को मन्ना बरसाया,","poem":1},{"text":"और उन्हें स्वर्ग का अन्न दिया। (निर्ग. 16:4, यूह. 6:31)","poem":1}]},{"type":"verse","number":25,"content":[{"text":"मनुष्यों को स्वर्गदूतों की रोटी मिली;","poem":1},{"text":"उसने उनको मनमाना भोजन दिया।","poem":1}]},{"type":"verse","number":26,"content":[{"text":"उसने आकाश में पुरवाई को चलाया,","poem":1},{"text":"और अपनी शक्ति से दक्षिणी बहाई;","poem":1}]},{"type":"verse","number":27,"content":[{"text":"और उनके लिये माँस धूलि के समान बहुत बरसाया,","poem":1},{"text":"और समुद्र के रेत के समान अनगिनत पक्षी भेजे;","poem":1}]},{"type":"verse","number":28,"content":[{"text":"और उनकी छावनी के बीच में,","poem":1},{"text":"उनके निवासों के चारों ओर गिराए।","poem":1}]},{"type":"verse","number":29,"content":[{"text":"और वे खाकर अति तृप्त हुए,","poem":1},{"text":"और उसने उनकी कामना पूरी की।","poem":1}]},{"type":"verse","number":30,"content":[{"text":"उनकी कामना बनी ही रही,","poem":1},{"text":"उनका भोजन उनके मुँह ही में था,","poem":1}]},{"type":"verse","number":31,"content":[{"text":"कि परमेश्‍वर का क्रोध उन पर भड़का,","poem":1},{"text":"और उसने उनके हष्टपुष्टों को घात किया,","poem":1},{"text":"और इस्राएल के जवानों को गिरा दिया। (1 कुरि. 10:5)","poem":1}]},{"type":"verse","number":32,"content":[{"text":"इतने पर भी वे और अधिक पाप करते गए;","poem":1},{"text":"और परमेश्‍वर के आश्चर्यकर्मों पर विश्वास न किया।","poem":1}]},{"type":"verse","number":33,"content":[{"text":"तब उसने उनके दिनों को व्यर्थ श्रम में,","poem":1},{"text":"और उनके वर्षों को घबराहट में कटवाया।","poem":1}]},{"type":"verse","number":34,"content":[{"text":"जब वह उन्हें घात करने लगता*, तब वे उसको पूछते थे;","poem":1},{"text":"और फिरकर परमेश्‍वर को यत्न से खोजते थे।","poem":1}]},{"type":"verse","number":35,"content":[{"text":"उनको स्मरण होता था कि परमेश्‍वर हमारी चट्टान है,","poem":1},{"text":"और परमप्रधान परमेश्‍वर हमारा छुड़ानेवाला है।","poem":1}]},{"type":"verse","number":36,"content":[{"text":"तो भी उन्होंने उसकी चापलूसी की;","poem":1},{"text":"वे उससे झूठ बोले।","poem":1}]},{"type":"verse","number":37,"content":[{"text":"क्योंकि उनका हृदय उसकी ओर दृढ़ न था;","poem":1},{"text":"न वे उसकी वाचा के विषय सच्चे थे। (प्रेरि. 8:21)","poem":1}]},{"type":"verse","number":38,"content":[{"text":"परन्तु वह जो दयालु है, वह अधर्म को ढाँपता, और नाश नहीं करता;","poem":1},{"text":"वह बार-बार अपने क्रोध को ठण्डा करता है,","poem":1},{"text":"और अपनी जलजलाहट को पूरी रीति से भड़कने नहीं देता।","poem":1}]},{"type":"verse","number":39,"content":[{"text":"उसको स्मरण हुआ कि ये नाशवान हैं,","poem":1},{"text":"ये वायु के समान हैं जो चली जाती और लौट नहीं आती।","poem":1}]},{"type":"verse","number":40,"content":[{"text":"उन्होंने कितनी ही बार जंगल में उससे बलवा किया,","poem":1},{"text":"और निर्जल देश में उसको उदास किया!","poem":1}]},{"type":"verse","number":41,"content":[{"text":"वे बार-बार परमेश्‍वर की परीक्षा करते थे,","poem":1},{"text":"और इस्राएल के पवित्र को खेदित करते थे।","poem":1}]},{"type":"verse","number":42,"content":[{"text":"उन्होंने न तो उसका भुजबल स्मरण किया,","poem":1},{"text":"न वह दिन जब उसने उनको द्रोही के वश से छुड़ाया था;","poem":1}]},{"type":"verse","number":43,"content":[{"text":"कि उसने कैसे अपने चिन्ह मिस्र में,","poem":1},{"text":"और अपने चमत्कार सोअन के मैदान में किए थे।","poem":1}]},{"type":"verse","number":44,"content":[{"text":"उसने तो मिस्रियों की नदियों को लहू बना डाला,","poem":1},{"text":"और वे अपनी नदियों का जल पी न सके। (प्रका. 16:4)","poem":1}]},{"type":"verse","number":45,"content":[{"text":"उसने उनके बीच में डांस भेजे जिन्होंने उन्हें काट खाया,","poem":1},{"text":"और मेंढ़क भी भेजे, जिन्होंने उनका बिगाड़ किया।","poem":1}]},{"type":"verse","number":46,"content":[{"text":"उसने उनकी भूमि की उपज कीड़ों को,","poem":1},{"text":"और उनकी खेतीबारी टिड्डियों को खिला दी थी।","poem":1}]},{"type":"verse","number":47,"content":[{"text":"उसने उनकी दाखलताओं को ओेलों से,","poem":1},{"text":"और उनके गूलर के पेड़ों को ओले बरसाकर नाश किया।","poem":1}]},{"type":"verse","number":48,"content":[{"text":"उसने उनके पशुओं को ओलों से,","poem":1},{"text":"और उनके ढोरों को बिजलियों से मिटा दिया।","poem":1}]},{"type":"verse","number":49,"content":[{"text":"उसने उनके ऊपर अपना प्रचण्ड क्रोध और रोष भड़काया,","poem":1},{"text":"और उन्हें संकट में डाला,","poem":1},{"text":"और दुःखदाई दूतों का दल भेजा।","poem":1}]},{"type":"verse","number":50,"content":[{"text":"उसने अपने क्रोध का मार्ग खोला,","poem":1},{"text":"और उनके प्राणों को मृत्यु से न बचाया,","poem":1},{"text":"परन्तु उनको मरी के वश में कर दिया।","poem":1}]},{"type":"verse","number":51,"content":[{"text":"उसने मिस्र के सब पहलौठों को मारा,","poem":1},{"text":"जो हाम के डेरों में पौरूष के पहले फल थे;","poem":1}]},{"type":"verse","number":52,"content":[{"text":"परन्तु अपनी प्रजा को भेड़-बकरियों के समान प्रस्थान कराया,","poem":1},{"text":"और जंगल में उनकी अगुआई पशुओं के झुण्ड की सी की।","poem":1}]},{"type":"verse","number":53,"content":[{"text":"तब वे उसके चलाने से बेखटके चले और उनको कुछ भय न हुआ,","poem":1},{"text":"परन्तु उनके शत्रु समुद्र में डूब गए।","poem":1}]},{"type":"verse","number":54,"content":[{"text":"और उसने उनको अपने पवित्र देश की सीमा तक,","poem":1},{"text":"इसी पहाड़ी देश में पहुँचाया, जो उसने अपने दाहिने हाथ से प्राप्त किया था।","poem":1}]},{"type":"verse","number":55,"content":[{"text":"उसने उनके सामने से अन्यजातियों को भगा दिया;","poem":1},{"text":"और उनकी भूमि को डोरी से माप-मापकर बाँट दिया;","poem":1},{"text":"और इस्राएल के गोत्रों को उनके डेरों में बसाया।","poem":1}]},{"type":"verse","number":56,"content":[{"text":"तो भी उन्होंने परमप्रधान परमेश्‍वर की परीक्षा की और उससे बलवा किया,","poem":1},{"text":"और उसकी चितौनियों को न माना,","poem":1}]},{"type":"verse","number":57,"content":[{"text":"और मुड़कर अपने पुरखाओं के समान विश्वासघात किया;","poem":1},{"text":"उन्होंने निकम्मे धनुष के समान धोखा दिया।","poem":1}]},{"type":"verse","number":58,"content":[{"text":"क्योंकि उन्होंने ऊँचे स्थान बनाकर उसको रिस दिलाई,","poem":1},{"text":"और खुदी हुई मूर्तियों के द्वारा उसमें से जलन उपजाई।","poem":1}]},{"type":"verse","number":59,"content":[{"text":"परमेश्‍वर सुनकर रोष से भर गया,","poem":1},{"text":"और उसने इस्राएल को बिल्कुल तज दिया।","poem":1}]},{"type":"verse","number":60,"content":[{"text":"उसने शीलो के निवास,","poem":1},{"text":"अर्थात् उस तम्बू को जो उसने मनुष्यों के बीच खडा किया था, त्याग दिया,","poem":1}]},{"type":"verse","number":61,"content":[{"text":"और अपनी सामर्थ्य को बँधुवाई में जाने दिया,","poem":1},{"text":"और अपनी शोभा को द्रोही के वश में कर दिया।","poem":1}]},{"type":"verse","number":62,"content":[{"text":"उसने अपनी प्रजा को तलवार से मरवा दिया,","poem":1},{"text":"और अपने निज भाग के विरुद्ध रोष से भर गया।","poem":1}]},{"type":"verse","number":63,"content":[{"text":"उनके जवान आग से भस्म हुए,","poem":1},{"text":"और उनकी कुमारियों के विवाह के गीत न गाएँ गए।","poem":1}]},{"type":"verse","number":64,"content":[{"text":"उनके याजक तलवार से मारे गए,","poem":1},{"text":"और उनकी विधवाएँ रोने न पाई।","poem":1}]},{"type":"verse","number":65,"content":[{"text":"तब प्रभु मानो नींद से चौंक उठा*,","poem":1},{"text":"और ऐसे वीर के समान उठा जो दाखमधु पीकर ललकारता हो।","poem":1}]},{"type":"verse","number":66,"content":[{"text":"उसने अपने द्रोहियों को मारकर पीछे हटा दिया;","poem":1},{"text":"और उनकी सदा की नामधराई कराई।","poem":1}]},{"type":"verse","number":67,"content":[{"text":"फिर उसने यूसुफ के तम्बू को तज दिया;","poem":1},{"text":"और एप्रैम के गोत्र को न चुना;","poem":1}]},{"type":"verse","number":68,"content":[{"text":"परन्तु यहूदा ही के गोत्र को,","poem":1},{"text":"और अपने प्रिय सिय्योन पर्वत को चुन लिया।","poem":1}]},{"type":"verse","number":69,"content":[{"text":"उसने अपने पवित्रस्‍थान को बहुत ऊँचा बना दिया,","poem":1},{"text":"और पृथ्वी के समान स्थिर बनाया, जिसकी नींव उसने सदा के लिये डाली है।","poem":1}]},{"type":"verse","number":70,"content":[{"text":"फिर उसने अपने दास दाऊद को चुनकर भेड़शालाओं में से ले लिया;","poem":1}]},{"type":"verse","number":71,"content":[{"text":"वह उसको बच्चेवाली भेड़ों के पीछे-पीछे फिरने से ले आया","poem":1},{"text":"कि वह उसकी प्रजा याकूब की अर्थात् उसके निज भाग इस्राएल की चरवाही करे।","poem":1}]},{"type":"verse","number":72,"content":[{"text":"तब उसने खरे मन से उनकी चरवाही की,","poem":1},{"text":"और अपने हाथ की कुशलता से उनकी अगुआई की।","poem":1}]}],"footnotes":[]}}