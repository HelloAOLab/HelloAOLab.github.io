{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json","textDirection":"ltr"},"book":{"id":"PSA","name":"भजन संहिता","commonName":"भजन संहिता","title":"Psalms भजन संहिता","firstChapterApiLink":"/api/HINIRV/भजन_संहिता/1.json","lastChapterApiLink":"/api/HINIRV/भजन_संहिता/150.json","numberOfChapters":150},"nextChapterApiLink":"/api/HINIRV/भजन_संहिता/36.json","previousChapterApiLink":"/api/HINIRV/भजन_संहिता/34.json","chapter":{"number":35,"content":[{"type":"heading","content":["विजय के लिये प्रार्थना"]},{"type":"hebrew_subtitle","content":[{"text":"दाऊद का भजन","poem":1}]},{"type":"line_break"},{"type":"verse","number":1,"content":[{"text":"हे यहोवा, जो मेरे साथ मुकद्दमा लड़ते हैं,","poem":1},{"text":"उनके साथ तू भी मुकद्दमा लड़;","poem":1},{"text":"जो मुझसे युद्ध करते हैं, उनसे तू युद्ध कर।","poem":1}]},{"type":"verse","number":2,"content":[{"text":"ढाल और भाला लेकर मेरी सहायता करने को","poem":1},{"text":"खड़ा हो।","poem":1}]},{"type":"verse","number":3,"content":[{"text":"बर्छी को खींच और मेरा पीछा करनेवालों के","poem":1},{"text":"सामने आकर उनको रोक;","poem":1},{"text":"और मुझसे कह,","poem":1},{"text":"कि मैं तेरा उद्धार हूँ।","poem":1}]},{"type":"verse","number":4,"content":[{"text":"जो मेरे प्राण के ग्राहक हैं","poem":1},{"text":"वे लज्जित और निरादर हों!","poem":1},{"text":"जो मेरी हानि की कल्पना करते हैं,","poem":1},{"text":"वे पीछे हटाए जाएँ और उनका मुँह काला हो!","poem":1}]},{"type":"verse","number":5,"content":[{"text":"वे वायु से उड़ जानेवाली भूसी के समान हों,","poem":1},{"text":"और यहोवा का दूत उन्हें हाँकता जाए!","poem":1}]},{"type":"verse","number":6,"content":[{"text":"उनका मार्ग अंधियारा और फिसलाहा हो*,","poem":1},{"text":"और यहोवा का दूत उनको खदेड़ता जाए।","poem":1}]},{"type":"verse","number":7,"content":[{"text":"क्योंकि अकारण उन्होंने मेरे लिये अपना","poem":1},{"text":"जाल गड्ढे में बिछाया;","poem":1},{"text":"अकारण ही उन्होंने मेरा प्राण लेने के","poem":1},{"text":"लिये गड्ढा खोदा है।","poem":1}]},{"type":"verse","number":8,"content":[{"text":"अचानक उन पर विपत्ति आ पड़े!","poem":1},{"text":"और जो जाल उन्होंने बिछाया है","poem":1},{"text":"उसी में वे आप ही फँसे;","poem":1},{"text":"और उसी विपत्ति में वे आप ही पड़ें! (रोम. 11:9,10, 1 थिस्स. 5:3)","poem":1}]},{"type":"verse","number":9,"content":[{"text":"परन्तु मैं यहोवा के कारण अपने","poem":1},{"text":"मन में मगन होऊँगा,","poem":1},{"text":"मैं उसके किए हुए उद्धार से हर्षित होऊँगा।","poem":1}]},{"type":"verse","number":10,"content":[{"text":"मेरी हड्डी-हड्डी कहेंगी,","poem":1},{"text":"“हे यहोवा, तेरे तुल्य कौन है,","poem":1},{"text":"जो दीन को बड़े-बड़े बलवन्तों से बचाता है,","poem":1},{"text":"और लुटेरों से दीन दरिद्र लोगों की रक्षा करता है?”","poem":1}]},{"type":"verse","number":11,"content":[{"text":"अधर्मी साक्षी खड़े होते हैं;","poem":1},{"text":"वे मुझ पर झूठा आरोप लगाते हैं।","poem":1}]},{"type":"verse","number":12,"content":[{"text":"वे मुझसे भलाई के बदले बुराई करते हैं,","poem":1},{"text":"यहाँ तक कि मेरा प्राण ऊब जाता है।","poem":1}]},{"type":"verse","number":13,"content":[{"text":"जब वे रोगी थे तब तो मैं टाट पहने रहा*,","poem":1},{"text":"और उपवास कर-करके दुःख उठाता रहा;","poem":1},{"text":"मुझे मेरी प्रार्थना का उत्तर नहीं मिला। (अय्यू. 30:25, रोम. 12:15)","poem":1}]},{"type":"verse","number":14,"content":[{"text":"मैं ऐसी भावना रखता था कि मानो वे मेरे","poem":1},{"text":"संगी या भाई हैं; जैसा कोई माता के लिये","poem":1},{"text":"विलाप करता हो, वैसा ही मैंने शोक का","poem":1},{"text":"पहरावा पहने हुए सिर झुकाकर शोक किया।","poem":1}]},{"type":"verse","number":15,"content":[{"text":"परन्तु जब मैं लँगड़ाने लगा तब वे","poem":1},{"text":"लोग आनन्दित होकर इकट्ठे हुए,","poem":1},{"text":"नीच लोग और जिन्हें मैं जानता भी न था","poem":1},{"text":"वे मेरे विरुद्ध इकट्ठे हुए; वे मुझे लगातार फाड़ते रहे;","poem":1}]},{"type":"verse","number":16,"content":[{"text":"आदर के बिना वे मुझे ताना मारते है;","poem":1},{"text":"वे मुझ पर दाँत पीसते हैं। (भज. 37:12)","poem":1}]},{"type":"verse","number":17,"content":[{"text":"हे प्रभु, तू कब तक देखता रहेगा?","poem":1},{"text":"इस विपत्ति से, जिसमें उन्होंने मुझे","poem":1},{"text":"डाला है मुझ को छुड़ा!","poem":1},{"text":"जवान सिंहों से मेरे प्राण को बचा ले!","poem":1}]},{"type":"verse","number":18,"content":[{"text":"मैं बड़ी सभा में तेरा धन्यवाद करूँगा;","poem":1},{"text":"बहुत लोगों के बीच मैं तेरी स्तुति करूँगा।","poem":1}]},{"type":"verse","number":19,"content":[{"text":"मेरे झूठ बोलनेवाले शत्रु मेरे विरुद्ध","poem":1},{"text":"आनन्द न करने पाएँ,","poem":1},{"text":"जो अकारण मेरे बैरी हैं,","poem":1},{"text":"वे आपस में आँखों से इशारा न करने पाएँ। (यूह. 15:25, भज. 69:4)","poem":1}]},{"type":"verse","number":20,"content":[{"text":"क्योंकि वे मेल की बातें नहीं बोलते,","poem":1},{"text":"परन्तु देश में जो चुपचाप रहते हैं,","poem":1},{"text":"उनके विरुद्ध छल की कल्पनाएँ करते हैं।","poem":1}]},{"type":"verse","number":21,"content":[{"text":"और उन्होंने मेरे विरुद्ध मुँह पसार के कहा;","poem":1},{"text":"“आहा, आहा, हमने अपनी आँखों से देखा है!”","poem":1}]},{"type":"verse","number":22,"content":[{"text":"हे यहोवा, तूने तो देखा है; चुप न रह!","poem":1},{"text":"हे प्रभु, मुझसे दूर न रह!","poem":1}]},{"type":"verse","number":23,"content":[{"text":"उठ, मेरे न्याय के लिये जाग,","poem":1},{"text":"हे मेरे परमेश्‍वर, हे मेरे प्रभु,","poem":1},{"text":"मेरा मुकद्दमा निपटाने के लिये आ!","poem":1}]},{"type":"verse","number":24,"content":[{"text":"हे मेरे परमेश्‍वर यहोवा,","poem":1},{"text":"तू अपने धर्म के अनुसार मेरा न्याय चुका;","poem":1},{"text":"और उन्हें मेरे विरुद्ध आनन्द करने न दे!","poem":1}]},{"type":"verse","number":25,"content":[{"text":"वे मन में न कहने पाएँ,","poem":1},{"text":"“आहा! हमारी तो इच्छा पूरी हुई!”","poem":1},{"text":"वे यह न कहें, “हम उसे निगल गए हैं।”","poem":1}]},{"type":"verse","number":26,"content":[{"text":"जो मेरी हानि से आनन्दित होते हैं","poem":1},{"text":"उनके मुँह लज्जा के मारे एक साथ काले हों!","poem":1},{"text":"जो मेरे विरुद्ध बड़ाई मारते हैं*","poem":1},{"text":"वह लज्जा और अनादर से ढँप जाएँ!","poem":1}]},{"type":"verse","number":27,"content":[{"text":"जो मेरे धर्म से प्रसन्‍न रहते हैं,","poem":1},{"text":"वे जयजयकार और आनन्द करें,","poem":1},{"text":"और निरन्तर करते रहें, यहोवा की बड़ाई हो,","poem":1},{"text":"जो अपने दास के कुशल से प्रसन्‍न होता है!","poem":1}]},{"type":"verse","number":28,"content":[{"text":"तब मेरे मुँह से तेरे धर्म की चर्चा होगी,","poem":1},{"text":"और दिन भर तेरी स्तुति निकलेगी।","poem":1}]}],"footnotes":[]}}