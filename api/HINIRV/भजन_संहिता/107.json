{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"PSA","name":"भजन संहिता","commonName":"भजन संहिता","title":"Psalms भजन संहिता","firstChapterApiLink":"/api/HINIRV/भजन_संहिता/1.json","lastChapterApiLink":"/api/HINIRV/भजन_संहिता/150.json","numberOfChapters":150},"nextChapterApiLink":"/api/HINIRV/भजन_संहिता/108.json","previousChapterApiLink":"/api/HINIRV/भजन_संहिता/106.json","chapter":{"number":107,"content":[{"type":"heading","content":["परमेश्‍वर के उद्धार के लिए धन्यवाद"]},{"type":"line_break"},{"type":"verse","number":1,"content":[{"text":"यहोवा का धन्यवाद करो, क्योंकि वह भला है;","poem":1},{"text":"और उसकी करुणा सदा की है!","poem":1}]},{"type":"verse","number":2,"content":[{"text":"यहोवा के छुड़ाए हुए ऐसा ही कहें,","poem":1},{"text":"जिन्हें उसने शत्रु के हाथ से दाम देकर छुड़ा लिया है,","poem":1}]},{"type":"verse","number":3,"content":[{"text":"और उन्हें देश-देश से,","poem":1},{"text":"पूरब-पश्चिम, उत्तर और दक्षिण से इकट्ठा किया है। (भज. 106:47)","poem":1}]},{"type":"verse","number":4,"content":[{"text":"वे जंगल में मरूभूमि के मार्ग पर भटकते फिरे,","poem":1},{"text":"और कोई बसा हुआ नगर न पाया;","poem":1}]},{"type":"verse","number":5,"content":[{"text":"भूख और प्यास के मारे,","poem":1},{"text":"वे विकल हो गए।","poem":1}]},{"type":"verse","number":6,"content":[{"text":"तब उन्होंने संकट में यहोवा की दुहाई दी,","poem":1},{"text":"और उसने उनको सकेती से छुड़ाया;","poem":1}]},{"type":"verse","number":7,"content":[{"text":"और उनको ठीक मार्ग पर चलाया,","poem":1},{"text":"ताकि वे बसने के लिये किसी नगर को जा पहुँचे।","poem":1}]},{"type":"verse","number":8,"content":[{"text":"लोग यहोवा की करुणा के कारण,","poem":1},{"text":"और उन आश्चर्यकर्मों के कारण, जो वह मनुष्यों के लिये करता है, उसका धन्यवाद करें!","poem":1}]},{"type":"verse","number":9,"content":[{"text":"क्योंकि वह अभिलाषी जीव को सन्तुष्ट करता है,","poem":1},{"text":"और भूखे को उत्तम पदार्थों से तृप्त करता है। (लूका 1:53, यिर्म. 31:25)","poem":1}]},{"type":"verse","number":10,"content":[{"text":"जो अंधियारे और मृत्यु की छाया में बैठे,","poem":1},{"text":"और दुःख में पड़े और बेड़ियों से जकड़े हुए थे,","poem":1}]},{"type":"verse","number":11,"content":[{"text":"इसलिए कि वे परमेश्‍वर के वचनों के विरुद्ध चले*,","poem":1},{"text":"और परमप्रधान की सम्मति को तुच्छ जाना।","poem":1}]},{"type":"verse","number":12,"content":[{"text":"तब उसने उनको कष्ट के द्वारा दबाया;","poem":1},{"text":"वे ठोकर खाकर गिर पड़े, और उनको कोई सहायक न मिला।","poem":1}]},{"type":"verse","number":13,"content":[{"text":"तब उन्होंने संकट में यहोवा की दुहाई दी,","poem":1},{"text":"और उसने सकेती से उनका उद्धार किया;","poem":1}]},{"type":"verse","number":14,"content":[{"text":"उसने उनको अंधियारे और मृत्यु की छाया में से निकाल लिया;","poem":1},{"text":"और उनके बन्धनों को तोड़ डाला।","poem":1}]},{"type":"verse","number":15,"content":[{"text":"लोग यहोवा की करुणा के कारण,","poem":1},{"text":"और उन आश्चर्यकर्मों के कारण जो वह मनुष्यों के लिये करता है,","poem":1},{"text":"उसका धन्यवाद करें!","poem":1}]},{"type":"verse","number":16,"content":[{"text":"क्योंकि उसने पीतल के फाटकों को तोड़ा,","poem":1},{"text":"और लोहे के बेंड़ों को टुकड़े-टुकड़े किया।","poem":1}]},{"type":"verse","number":17,"content":[{"text":"मूर्ख अपनी कुचाल,","poem":1},{"text":"और अधर्म के कामों के कारण अति दुःखित होते हैं।","poem":1}]},{"type":"verse","number":18,"content":[{"text":"उनका जी सब भाँति के भोजन से मिचलाता है,","poem":1},{"text":"और वे मृत्यु के फाटक तक पहुँचते हैं।","poem":1}]},{"type":"verse","number":19,"content":[{"text":"तब वे संकट में यहोवा की दुहाई देते हैं,","poem":1},{"text":"और वह सकेती से उनका उद्धार करता है;","poem":1}]},{"type":"verse","number":20,"content":[{"text":"वह अपने वचन के द्वारा उनको चंगा करता*","poem":1},{"text":"और जिस गड्ढे में वे पड़े हैं, उससे निकालता है। (भज. 147:15)","poem":1}]},{"type":"verse","number":21,"content":[{"text":"लोग यहोवा की करुणा के कारण","poem":1},{"text":"और उन आश्चर्यकर्मों के कारण जो वह मनुष्यों के लिये करता है, उसका धन्यवाद करें!","poem":1}]},{"type":"verse","number":22,"content":[{"text":"और वे धन्यवाद-बलि चढ़ाएँ,","poem":1},{"text":"और जयजयकार करते हुए, उसके कामों का वर्णन करें।","poem":1}]},{"type":"verse","number":23,"content":[{"text":"जो लोग जहाजों में समुद्र पर चलते हैं,","poem":1},{"text":"और महासागर पर होकर व्यापार करते हैं;","poem":1}]},{"type":"verse","number":24,"content":[{"text":"वे यहोवा के कामों को,","poem":1},{"text":"और उन आश्चर्यकर्मों को जो वह गहरे समुद्र में करता है, देखते हैं।","poem":1}]},{"type":"verse","number":25,"content":[{"text":"क्योंकि वह आज्ञा देता है, तब प्रचण्ड वायु उठकर तरंगों को उठाती है।","poem":1}]},{"type":"verse","number":26,"content":[{"text":"वे आकाश तक चढ़ जाते, फिर गहराई में उतर आते हैं;","poem":1},{"text":"और क्लेश के मारे उनके जी में जी नहीं रहता;","poem":1}]},{"type":"verse","number":27,"content":[{"text":"वे चक्कर खाते, और मतवालों की भाँति लड़खड़ाते हैं,","poem":1},{"text":"और उनकी सारी बुद्धि मारी जाती है।","poem":1}]},{"type":"verse","number":28,"content":[{"text":"तब वे संकट में यहोवा की दुहाई देते हैं,","poem":1},{"text":"और वह उनको सकेती से निकालता है।","poem":1}]},{"type":"verse","number":29,"content":[{"text":"वह आँधी को थाम देता है और तरंगें बैठ जाती हैं।","poem":1}]},{"type":"verse","number":30,"content":[{"text":"तब वे उनके बैठने से आनन्दित होते हैं,","poem":1},{"text":"और वह उनको मन चाहे बन्दरगाह में पहुँचा देता है।","poem":1}]},{"type":"verse","number":31,"content":[{"text":"लोग यहोवा की करुणा के कारण,","poem":1},{"text":"और उन आश्चर्यकर्मों के कारण जो वह मनुष्यों के लिये करता है,","poem":1},{"text":"उसका धन्यवाद करें।","poem":1}]},{"type":"verse","number":32,"content":[{"text":"और सभा में उसको सराहें,","poem":1},{"text":"और पुरनियों के बैठक में उसकी स्तुति करें।","poem":1}]},{"type":"verse","number":33,"content":[{"text":"वह नदियों को जंगल बना डालता है,","poem":1},{"text":"और जल के सोतों को सूखी भूमि कर देता है।","poem":1}]},{"type":"verse","number":34,"content":[{"text":"वह फलवन्त भूमि को बंजर बनाता है,","poem":1},{"text":"यह वहाँ के रहनेवालों की दुष्टता के कारण होता है।","poem":1}]},{"type":"verse","number":35,"content":[{"text":"वह जंगल को जल का ताल,","poem":1},{"text":"और निर्जल देश को जल के सोते कर देता है।","poem":1}]},{"type":"verse","number":36,"content":[{"text":"और वहाँ वह भूखों को बसाता है,","poem":1},{"text":"कि वे बसने के लिये नगर तैयार करें;","poem":1}]},{"type":"verse","number":37,"content":[{"text":"और खेती करें, और दाख की बारियाँ लगाएँ,","poem":1},{"text":"और भाँति-भाँति के फल उपजा लें।","poem":1}]},{"type":"verse","number":38,"content":[{"text":"और वह उनको ऐसी आशीष देता है कि वे बहुत बढ़ जाते हैं,","poem":1},{"text":"और उनके पशुओं को भी वह घटने नहीं देता।","poem":1}]},{"type":"verse","number":39,"content":[{"text":"फिर विपत्ति और शोक के कारण,","poem":1},{"text":"वे घटते और दब जाते हैं*।","poem":1}]},{"type":"verse","number":40,"content":[{"text":"और वह हाकिमों को अपमान से लादकर मार्ग रहित जंगल में भटकाता है;","poem":1}]},{"type":"verse","number":41,"content":[{"text":"वह दरिद्रों को दुःख से छुड़ाकर ऊँचे पर रखता है,","poem":1},{"text":"और उनको भेड़ों के झुण्ड के समान परिवार देता है।","poem":1}]},{"type":"verse","number":42,"content":[{"text":"सीधे लोग देखकर आनन्दित होते हैं;","poem":1},{"text":"और सब कुटिल लोग अपने मुँह बन्द करते हैं।","poem":1}]},{"type":"verse","number":43,"content":[{"text":"जो कोई बुद्धिमान हो, वह इन बातों पर ध्यान करेगा;","poem":1},{"text":"और यहोवा की करुणा के कामों पर ध्यान करेगा।","poem":1}]}],"footnotes":[]}}