{"translation":{"id":"HINIRV","language":"hin","name":"पवित्र बाइबिल","englishName":"Hindi Indian Revised Version Bible","licenseUrl":"https://ebible.org/Scriptures/details.php?id=hin2017","website":"https://ebible.org/Scriptures/details.php?id=hin2017","shortName":"IRV","availableFormats":["json"],"listOfBooksApiLink":"/api/HINIRV/books.json"},"book":{"id":"DEU","name":"व्यवस्थाविवरण","commonName":"व्यवस्थाविवरण","title":"Deuteronomy व्यवस्थाविवरण","firstChapterApiLink":"/api/HINIRV/व्यवस्थाविवरण/1.json","lastChapterApiLink":"/api/HINIRV/व्यवस्थाविवरण/34.json","numberOfChapters":34},"nextChapterApiLink":"/api/HINIRV/व्यवस्थाविवरण/34.json","previousChapterApiLink":"/api/HINIRV/व्यवस्थाविवरण/32.json","chapter":{"number":33,"content":[{"type":"heading","content":["मूसा का इस्राएलियों को दिया हुआ आशीर्वाद"]},{"type":"line_break"},{"type":"verse","number":1,"content":[{"text":"जो आशीर्वाद परमेश्‍वर के जन* मूसा ने अपनी मृत्यु से पहले इस्राएलियों को दिया वह यह है।","poem":1}]},{"type":"verse","number":2,"content":[{"text":"उसने कहा,","poem":1},{"text":"“यहोवा सीनै से आया, और सेईर से उनके लिये उदय हुआ;","poem":1},{"text":"उसने पारान पर्वत पर से अपना तेज दिखाया,","poem":1},{"text":"और लाखों पवित्रों के मध्य में से आया,","poem":1},{"text":"उसके दाहिने हाथ से उनके लिये ज्वालामय विधियाँ निकलीं। (यूह. 1:4)","poem":1}]},{"type":"verse","number":3,"content":[{"text":"वह निश्चय लोगों से प्रेम करता है;","poem":1},{"text":"उसके सब पवित्र लोग तेरे हाथ में हैं;","poem":1},{"text":"वे तेरे पाँवों के पास बैठे रहते हैं,","poem":1},{"text":"एक-एक तेरे वचनों से लाभ उठाता है। (इफि. 1:8)","poem":1}]},{"type":"verse","number":4,"content":[{"text":"मूसा ने हमें व्यवस्था दी, और वह याकूब की मण्डली का निज भाग ठहरी।","poem":1}]},{"type":"verse","number":5,"content":[{"text":"जब प्रजा के मुख्य-मुख्य पुरुष, और इस्राएल के सभी गोत्र एक संग होकर एकत्रित हुए,","poem":1},{"text":"तब वह यशूरून में राजा ठहरा।","poem":1}]},{"type":"heading","content":["रूबेन को आशीर्वाद"]},{"type":"line_break"},{"type":"verse","number":6,"content":[{"text":"“रूबेन न मरे, वरन् जीवित रहे, तो भी उसके यहाँ के मनुष्य थोड़े हों।”","poem":1}]},{"type":"heading","content":["यहूदा को आशीर्वाद"]},{"type":"line_break"},{"type":"verse","number":7,"content":[{"text":"और यहूदा पर यह आशीर्वाद हुआ जो मूसा ने कहा,","poem":1},{"text":"“हे यहोवा तू यहूदा की सुन,","poem":1},{"text":"और उसे उसके लोगों के पास पहुँचा*।","poem":1},{"text":"वह अपने लिये आप अपने हाथों से लड़ा,","poem":1},{"text":"और तू ही उसके द्रोहियों के विरुद्ध उसका सहायक हो।”","poem":1}]},{"type":"heading","content":["लेवी को आशीर्वाद"]},{"type":"line_break"},{"type":"verse","number":8,"content":[{"text":"फिर लेवी के विषय में उसने कहा,","poem":1},{"text":"“तेरे तुम्मीम और ऊरीम तेरे भक्त के पास हैं, जिसको तूने मस्सा में परख लिया,","poem":1},{"text":"और जिसके साथ मरीबा नामक सोते पर तेरा वाद-विवाद हुआ;","poem":1}]},{"type":"verse","number":9,"content":[{"text":"उसने तो अपने माता-पिता के विषय में कहा, 'मैं उनको नहीं जानता;'","poem":1},{"text":"और न तो उसने अपने भाइयों को अपना माना, और न अपने पुत्रों को पहचाना।","poem":1},{"text":"क्योंकि उन्होंने तेरी बातें मानीं, और वे तेरी वाचा का पालन करते हैं। (मत्ती 10:37)","poem":1}]},{"type":"verse","number":10,"content":[{"text":"वे याकूब को तेरे नियम, और इस्राएल को तेरी व्यवस्था सिखाएँगे;","poem":1},{"text":"और तेरे आगे धूप और तेरी वेदी पर सर्वांग पशु को होमबलि करेंगे।","poem":1}]},{"type":"verse","number":11,"content":[{"text":"हे यहोवा, उसकी सम्पत्ति पर आशीष दे, और उसके हाथों की सेवा को ग्रहण कर;","poem":1},{"text":"उसके विरोधियों और बैरियों की कमर पर ऐसा मार, कि वे फिर न उठ सके।”","poem":1}]},{"type":"heading","content":["बिन्यामीन को आशीर्वाद"]},{"type":"line_break"},{"type":"verse","number":12,"content":[{"text":"फिर उसने बिन्यामीन के विषय में कहा,","poem":1},{"text":"“यहोवा का वह प्रिय जन, उसके पास निडर वास करेगा;","poem":1},{"text":"और वह दिन भर उस पर छाया करेगा,","poem":1},{"text":"और वह उसके कंधों के बीच रहा करता है*।” (2 थिस्स. 2:13)","poem":1}]},{"type":"heading","content":["यूसुफ को आशीर्वाद"]},{"type":"line_break"},{"type":"verse","number":13,"content":[{"text":"फिर यूसुफ के विषय में उसने कहा;","poem":1},{"text":"“इसका देश यहोवा से आशीष पाए","poem":1},{"text":"अर्थात् आकाश के अनमोल पदार्थ और ओस,","poem":1},{"text":"और वह गहरा जल जो नीचे है,","poem":1}]},{"type":"verse","number":14,"content":[{"text":"और सूर्य के पकाए हुए अनमोल फल,","poem":1},{"text":"और जो अनमोल पदार्थ मौसम के उगाए उगते हैं,","poem":1}]},{"type":"verse","number":15,"content":[{"text":"और प्राचीन पहाड़ों के उत्तम पदार्थ,","poem":1},{"text":"और सनातन पहाड़ियों के अनमोल पदार्थ,","poem":1}]},{"type":"verse","number":16,"content":[{"text":"और पृथ्वी और जो अनमोल पदार्थ उसमें भरें हैं,","poem":1},{"text":"और जो झाड़ी में रहता था उसकी प्रसन्नता।","poem":1},{"text":"इन सभी के विषय में यूसुफ के सिर पर,","poem":1},{"text":"अर्थात् उसी के सिर के चाँद पर जो अपने भाइयों से अलग हुआ था आशीष ही आशीष फले।","poem":1}]},{"type":"verse","number":17,"content":[{"text":"वह प्रतापी है, मानो गाय का पहलौठा है, और उसके सींग जंगली बैल के से हैं;","poem":1},{"text":"उनसे वह देश-देश के लोगों को, वरन् पृथ्वी के छोर तक के सब मनुष्यों को ढकेलेगा;","poem":1},{"text":"वे एप्रैम के लाखों-लाख, और मनश्शे के हजारों-हजार हैं।”","poem":1}]},{"type":"heading","content":["जबूलून और इस्साकार को आशीर्वाद"]},{"type":"line_break"},{"type":"verse","number":18,"content":[{"text":"फिर जबूलून के विषय में उसने कहा,","poem":1},{"text":"“हे जबूलून, तू बाहर निकलते समय,","poem":1},{"text":"और हे इस्साकार, तू अपने डेरों में आनन्द करे।","poem":1}]},{"type":"verse","number":19,"content":[{"text":"वे देश-देश के लोगों को पहाड़ पर बुलाएँगे;","poem":1},{"text":"वे वहाँ धर्मयज्ञ करेंगे;","poem":1},{"text":"क्योंकि वे समुद्र का धन, और रेत में छिपे हुए अनमोल पदार्थ से लाभ उठाएँगे।”","poem":1}]},{"type":"heading","content":["गाद को आशीर्वाद"]},{"type":"line_break"},{"type":"verse","number":20,"content":[{"text":"फिर गाद के विषय में उसने कहा,","poem":1},{"text":"“धन्य वह है जो गाद को बढ़ाता है!","poem":1},{"text":"गाद तो सिंहनी के समान रहता है,","poem":1},{"text":"और बाँह को, वरन् सिर के चाँद तक को फाड़ डालता है।","poem":1}]},{"type":"verse","number":21,"content":[{"text":"और उसने पहला अंश तो अपने लिये चुन लिया,","poem":1},{"text":"क्योंकि वहाँ सरदार के योग्य भाग रखा हुआ था;","poem":1},{"text":"तब उसने प्रजा के मुख्य-मुख्य पुरुषों के संग आकर यहोवा का ठहराया हुआ धर्म,","poem":1},{"text":"और इस्राएल के साथ होकर उसके नियम का प्रतिपालन किया।”","poem":1}]},{"type":"heading","content":["दान को आशीर्वाद"]},{"type":"line_break"},{"type":"verse","number":22,"content":[{"text":"फिर दान के विषय में उसने कहा,","poem":1},{"text":"“दान तो बाशान से कूदनेवाला सिंह का बच्चा है।”","poem":1}]},{"type":"heading","content":["नप्ताली को आशीर्वाद"]},{"type":"line_break"},{"type":"verse","number":23,"content":[{"text":"फिर नप्ताली के विषय में उसने कहा,","poem":1},{"text":"“हे नप्ताली, तू जो यहोवा की प्रसन्नता से तृप्त,","poem":1},{"text":"और उसकी आशीष से भरपूर है,","poem":1},{"text":"तू पश्चिम और दक्षिण के देश का अधिकारी हो।”","poem":1}]},{"type":"heading","content":["आशेर को आशीर्वाद"]},{"type":"line_break"},{"type":"verse","number":24,"content":[{"text":"फिर आशेर के विषय में उसने कहा,","poem":1},{"text":"“आशेर पुत्रों के विषय में आशीष पाए;","poem":1},{"text":"वह अपने भाइयों में प्रिय रहे,","poem":1},{"text":"और अपना पाँव तेल में डुबोए।","poem":1}]},{"type":"verse","number":25,"content":[{"text":"तेरे जूते लोहे और पीतल के होंगे,","poem":1},{"text":"और जैसे तेरे दिन वैसी ही तेरी शक्ति हो।","poem":1}]},{"type":"heading","content":["मूसा द्वारा परमेश्‍वर की स्तुति"]},{"type":"verse","number":26,"content":[{"text":"“हे यशूरून, परमेश्‍वर के तुल्य और कोई नहीं है,","poem":1},{"text":"वह तेरी सहायता करने को आकाश पर,","poem":1},{"text":"और अपना प्रताप दिखाता हुआ","poem":1},{"text":"आकाशमण्डल पर सवार होकर चलता है।","poem":1}]},{"type":"verse","number":27,"content":[{"text":"अनादि परमेश्‍वर तेरा गृहधाम है,","poem":1},{"text":"और नीचे सनातन भुजाएँ हैं।","poem":1},{"text":"वह शत्रुओं को तेरे सामने से निकाल देता,","poem":1},{"text":"और कहता है, उनको सत्यानाश कर दे।","poem":1}]},{"type":"verse","number":28,"content":[{"text":"और इस्राएल निडर बसा रहता है,","poem":1},{"text":"अन्न और नये दाखमधु के देश में याकूब का सोता अकेला ही रहता है;","poem":1},{"text":"और उसके ऊपर के आकाश से ओस पड़ा करती है।","poem":1}]},{"type":"verse","number":29,"content":[{"text":"हे इस्राएल, तू क्या ही धन्य है!","poem":1},{"text":"हे यहोवा से उद्धार पाई हुई प्रजा, तेरे तुल्य कौन है?","poem":1},{"text":"वह तो तेरी सहायता के लिये ढाल, और तेरे प्रताप के लिये तलवार है;","poem":1},{"text":"तेरे शत्रु तुझे सराहेंगे,","poem":1},{"text":"और तू उनके ऊँचे स्थानों को रौंदेगा।”","poem":1}]}],"footnotes":[]}}