{"translation":{"id":"GRCBRE","language":"grc","name":"μετάφραση των εβδομήκοντα","englishName":"Brenton Septuagint","licenseUrl":"https://ebible.org/Scriptures/details.php?id=grcbrent","website":"https://ebible.org/Scriptures/details.php?id=grcbrent","shortName":"BRE","availableFormats":["json"],"listOfBooksApiLink":"/api/GRCBRE/books.json"},"book":{"id":"ECC","name":"ΕΚΚΛΗΣΙΑΣΤΗΣ","commonName":"ΕΚΚΛΗΣΙΑΣΤΗΣ","title":"ΕΚΚΛΗΣΙΑΣΤΗΣ","firstChapterApiLink":"/api/GRCBRE/ΕΚΚΛΗΣΙΑΣΤΗΣ/1.json","lastChapterApiLink":"/api/GRCBRE/ΕΚΚΛΗΣΙΑΣΤΗΣ/12.json","numberOfChapters":12},"nextChapterApiLink":"/api/GRCBRE/ΕΚΚΛΗΣΙΑΣΤΗΣ/11.json","previousChapterApiLink":"/api/GRCBRE/ΕΚΚΛΗΣΙΑΣΤΗΣ/9.json","chapter":{"number":10,"content":[{"type":"line_break"},{"type":"verse","number":1,"content":["Μυῖαι θανατοῦσαι σαπριοῦσι σκευασίαν ἐλαίου ἡδύσματος· τίμιον ὀλίγον σοφίας ὑπὲρ δόξαν ἀφροσύνης μεγάλην."]},{"type":"line_break"},{"type":"verse","number":2,"content":["Καρδία σοφοῦ εἰς δεξιὸν αὐτοῦ, καὶ καρδία ἄφρονος εἰς ἀριστερὸν αὐτοῦ."]},{"type":"verse","number":3,"content":["Καί γε ἐν ὁδῷ ὅταν ἄφρων πορεύηται, καρδία αὐτοῦ ὑστερήσει, καὶ ἃ λογιεῖται πάντα ἀφροσύνη ἐστίν."]},{"type":"line_break"},{"type":"verse","number":4,"content":["Ἐὰν πνεῦμα τοῦ ἐξουσιάζοντος ἀναβῇ ἐπὶ σὲ, τόπον σου μὴ ἀφῇς, ὅτι ἴαμα καταπαύσει ἁμαρτίας μεγάλας."]},{"type":"verse","number":5,"content":["Ἔστι πονηρία ἣν εἶδον ὑπὸ τὸν ἥλιον, ὡς ἀκούσιον ἐξῆλθεν ἀπὸ προσώπου ἐξουσιάζοντος."]},{"type":"verse","number":6,"content":["Ἐδόθη ὁ ἄφρων ἐν ὕψεσι μεγάλοις, καὶ πλούσιοι ἐν ταπεινῷ καθήσονται."]},{"type":"verse","number":7,"content":["Εἶδον δούλους ἐφʼ ἵππους, καὶ ἄρχοντας πορευομένους ὡς δούλους ἐπὶ τῆς γῆς."]},{"type":"line_break"},{"type":"verse","number":8,"content":["Ὁ ὀρύσσων βόθρον, εἰς αὐτὸν ἐμπεσεῖται· καὶ καθαιροῦντα φραγμὸν, δήξεται αὐτὸν ὄφις,"]},{"type":"line_break"},{"type":"verse","number":9,"content":["Ἐξαίρων λίθους, διαπονηθήσεται ἐν αὐτοῖς· σχίζων ξύλα, κινδυνεύσει ἐν αὐτοῖς."]},{"type":"line_break"},{"type":"verse","number":10,"content":["Ἐὰν ἐκπέσῃ τὸ σιδήριον, καὶ αὐτὸς πρόσωπον ἐτάραξε· καὶ δυνάμεις δυναμώσει, καὶ περίσσεια τῷ ἀνδρὶ οὐ σοφία."]},{"type":"line_break"},{"type":"verse","number":11,"content":["Ἐὰν δάκῃ ὄφις ἐν οὐ ψιθυρισμῷ, καὶ οὐκ ἔστι περίσσεια τῷ ἐπᾴδοντι."]},{"type":"verse","number":12,"content":["Λόγοι στόματος σοφοῦ χάρις, καὶ χείλη ἄφρονος καταποντιοῦσιν αὐτόν."]},{"type":"verse","number":13,"content":["Ἀρχὴ λόγων στόματος αὐτοῦ ἀφροσύνη, καὶ ἐσχάτη στόματος αὐτοῦ περιφέρεια πονηρὰ,"]},{"type":"verse","number":14,"content":["καὶ ὁ ἄφρων πληθύνει λόγους· οὐκ ἔγνω ἄνθρωπος τί τὸ γενόμενον, καὶ τί τὸ ἐσόμενον, ὅ, τι ὀπίσω αὐτοῦ τίς ἀναγγελεῖ αὐτῷ;"]},{"type":"verse","number":15,"content":["Μόχθος τῶν ἀφρόνων κακώσει αὐτοὺς, ὃς οὐκ ἔγνω τοῦ πορευθῆναι εἰς πόλιν."]},{"type":"line_break"},{"type":"verse","number":16,"content":["Οὐαί σοι πόλις ἧς ὁ βασιλεύς σου νεώτερος, καὶ οἱ ἄρχοντές σου πρωῒ ἐσθίουσι."]},{"type":"verse","number":17,"content":["Μακαρία σὺ γῆ, ἧς ὁ βασιλεύς σου υἱὸς ἐλευθέρων, καὶ οἱ ἄρχοντές σου πρὸς καιρὸν φάγονται ἐν δυνάμει, καὶ οὐκ αἰσχυνθήσονται."]},{"type":"line_break"},{"type":"verse","number":18,"content":["Ἐν ὀκνηρίαις ταπεινωθήσεται ἡ δόκωσις, καὶ ἐν ἀργίᾳ χειρῶν στάξει ἡ οἰκία."]},{"type":"line_break"},{"type":"verse","number":19,"content":["Εἰς γέλωτα ποιοῦσιν ἄρτον, καὶ οἶνον καὶ ἔλαιον τοῦ εὐφρανθῆναι ζῶντας, καὶ τοῦ ἀργυρίου ταπεινώσει ἐπακούσεται τὰ πάντα."]},{"type":"line_break"},{"type":"verse","number":20,"content":["Καί γε ἐν συνειδήσει σου βασιλέα μὴ καταράσῃ, καὶ ἐν ταμιείοις κοιτώνων σου μὴ καταράσῃ πλούσιον· ὅτι πετεινὸν τοῦ οὐρανοῦ ἀποίσει τὴν φωνήν σου, καὶ ὁ ἔχων τὰς πτέρυγας ἀπαγγελεῖ λόγον σου."]}],"footnotes":[]}}