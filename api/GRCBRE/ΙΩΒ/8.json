{"translation":{"id":"GRCBRE","language":"grc","name":"μετάφραση των εβδομήκοντα","englishName":"Brenton Septuagint","licenseUrl":"https://ebible.org/Scriptures/details.php?id=grcbrent","website":"https://ebible.org/Scriptures/details.php?id=grcbrent","shortName":"BRE","availableFormats":["json"],"listOfBooksApiLink":"/api/GRCBRE/books.json","textDirection":"ltr"},"book":{"id":"JOB","name":"ΙΩΒ","commonName":"ΙΩΒ","title":"ΙΩΒ","firstChapterApiLink":"/api/GRCBRE/ΙΩΒ/1.json","lastChapterApiLink":"/api/GRCBRE/ΙΩΒ/42.json","numberOfChapters":42},"nextChapterApiLink":"/api/GRCBRE/ΙΩΒ/9.json","previousChapterApiLink":"/api/GRCBRE/ΙΩΒ/7.json","chapter":{"number":8,"content":[{"type":"line_break"},{"type":"verse","number":1,"content":["Ὑπολαβὼν δὲ Βαλδὰδ ὁ Σαυχίτης, λέγει,"]},{"type":"line_break"},{"type":"verse","number":2,"content":["Μέχρι τίνος λαλήσεις ταῦτα, πνεῦμα πολυῤῥῆμον τοῦ στόματός σου;"]},{"type":"verse","number":3,"content":["Μὴ ὁ Κύριος ἀδικήσει κρίνων; ἢ ὁ τὰ πάντα ποιήσας ταράξει τὸ δίκαιον;"]},{"type":"verse","number":4,"content":["Εἰ οἱ υἱοί σου ἥμαρτον ἐναντίον αὐτοῦ, ἀπέστειλεν ἐν χειρὶ ἀνομίας αὐτῶν."]},{"type":"line_break"},{"type":"verse","number":5,"content":["Σὺ δὲ ὄρθριζε πρὸς Κύριον παντοκράτορα δεόμενος."]},{"type":"verse","number":6,"content":["Εἰ καθαρὸς εἶ καὶ ἀληθινὸς, δεήσεως ἐπακούσεταί σου, ἀποκαταστήσει δέ σοι δίαιταν δικαιοσύνης."]},{"type":"verse","number":7,"content":["Ἔσται οὖν τὰ μὲν πρῶτά σου ὀλίγα, τὰ δὲ ἔσχατά σου ἀμύθητα."]},{"type":"line_break"},{"type":"verse","number":8,"content":["Ἐπερώτησον γὰρ γενεὰν πρώτην, ἐξιχνίασον δὲ κατὰ γένος πατέρων·"]},{"type":"verse","number":9,"content":["Χθιζοὶ γάρ ἐσμεν, καὶ οὐκ οἴδαμεν· σκιὰ γάρ ἐστιν ἡμῶν ἐπὶ τῆς γῆς ὁ βίος·"]},{"type":"verse","number":10,"content":["Ἢ οὐχ οὗτοί σε διδάξουσιν καὶ ἀναγγελοῦσι, καὶ ἐκ καρδίας ἐξάξουσι ῥήματα;"]},{"type":"verse","number":11,"content":["Μὴ θάλλει πάπυρος ἄνευ ὕδατος, ἢ ὑψωθήσεται βούτομον ἄνευ πότου;"]},{"type":"verse","number":12,"content":["Ἔτι ὂν ἐπὶ ῥίζης, καὶ οὐ μὴ θερισθῇ, πρὸ τοῦ πιεῖν πᾶσα βοτάνη οὐχὶ ξηραίνεται;"]},{"type":"verse","number":13,"content":["Οὕτως τοίνυν ἔσται τὰ ἔσχατα πάντων τῶν ἐπιλανθανομένων τοῦ Κυρίου· ἐλπὶς γὰρ ἀσεβοῦς ἀπολεῖται·"]},{"type":"verse","number":14,"content":["Ἀοίκητος γὰρ αὐτοῦ ἔσται ὁ οἶκος· ἀράχνη δὲ αὐτοῦ ἀποβήσεται ἡ σκηνή."]},{"type":"verse","number":15,"content":["Ἐὰν ὑπερείσῃ τὴν οἰκίαν αὐτοῦ, οὐ μὴ στῇ· ἐπιλαβομένου δὲ αὐτοῦ, οὐ μὴ ὑπομείνῃ·"]},{"type":"verse","number":16,"content":["Ὑγρὸς γάρ ἐστιν ὑπὸ ἡλίου· καὶ ἐκ σαπρίας αὐτοῦ ὁ ῥάδαμνος αὐτοῦ ἐξελεύσεται."]},{"type":"verse","number":17,"content":["Ἐπὶ συναγωγὴν λίθων κοιμᾶται· ἐν δὲ μέσῳ χαλίκων ζήσεται."]},{"type":"verse","number":18,"content":["Ἐὰν καταπίῃ, ὁ τόπος ψεύσεται αὐτόν· οὐχ ἑώρακας τοιαῦτα,"]},{"type":"verse","number":19,"content":["ὅτι καταστροφὴ ἀσεβοῦς τοιαύτη, ἐκ δὲ γῆς ἄλλον ἀναβλαστήσει."]},{"type":"line_break"},{"type":"verse","number":20,"content":["Ὁ γὰρ Κύριος οὐ μὴ ἀποποιήσηται τὸν ἄκακον· πᾶν δὲ δῶρον ἀσεβοῦς οὐ δέξεται."]},{"type":"verse","number":21,"content":["Ἀληθινῶν δὲ στόμα ἐμπλήσει γέλωτος, τὰ δὲ χείλη αὐτῶν ἐξομολογήσεως."]},{"type":"verse","number":22,"content":["Οἱ δὲ ἐχθροὶ αὐτῶν ἐνδύσονται αἰσχύνην, δίαιτα δὲ ἀσεβοῦς οὐκ ἔσται."]}],"footnotes":[]}}