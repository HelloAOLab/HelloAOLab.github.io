{"translation":{"id":"GRCBRE","language":"grc","name":"μετάφραση των εβδομήκοντα","englishName":"Brenton Septuagint","licenseUrl":"https://ebible.org/Scriptures/details.php?id=grcbrent","website":"https://ebible.org/Scriptures/details.php?id=grcbrent","shortName":"BRE","availableFormats":["json"],"listOfBooksApiLink":"/api/GRCBRE/books.json","textDirection":"ltr"},"book":{"id":"JOB","name":"ΙΩΒ","commonName":"ΙΩΒ","title":"ΙΩΒ","firstChapterApiLink":"/api/GRCBRE/ΙΩΒ/1.json","lastChapterApiLink":"/api/GRCBRE/ΙΩΒ/42.json","numberOfChapters":42},"nextChapterApiLink":"/api/GRCBRE/ΙΩΒ/12.json","previousChapterApiLink":"/api/GRCBRE/ΙΩΒ/10.json","chapter":{"number":11,"content":[{"type":"line_break"},{"type":"verse","number":1,"content":["Ὑπολαβὼν δὲ Σωφὰρ ὁ Μιναῖος, λέγει,"]},{"type":"line_break"},{"type":"verse","number":2,"content":["Ὁ τὰ πολλὰ λέγων, καὶ ἀντακούσεται· ἢ καὶ ὁ εὔλαλος οἴεται εἶναι δίκαιος;"]},{"type":"verse","number":3,"content":["εὐλογημένος γεννητὸς γυναικὸς ὀλιγόβιος. Μὴ πολὺς ἐν ῥήμασι γίνου, οὐ γάρ ἐστιν ὁ ἀντικρινόμενός σοι;"]},{"type":"verse","number":4,"content":["Μὴ γὰρ λέγε, ὅτι καθαρός εἰμι τοῖς ἔργοις καὶ ἄμεμπτος ἐναντίον αὐτοῦ."]},{"type":"line_break"},{"type":"verse","number":5,"content":["Ἀλλὰ πῶς ἂν ὁ Κύριος λαλήσαι πρὸς σὲ, καὶ ἀνοίξει χείλη αὐτοῦ μετὰ σοῦ;"]},{"type":"verse","number":6,"content":["Εἶτα ἀναγγελεῖ σοι δύναμιν σοφίας· ὅτι διπλοῦς ἔσται τῶν κατὰ σέ· καὶ τότε γνώσῃ, ὅτι ἄξιά σοι ἀπέβη ἀπὸ Κυρίου ὧν ἡμάρτηκας."]},{"type":"line_break"},{"type":"verse","number":7,"content":["Ἢ ἴχνος Κυρίου εὑρήσεις, ἢ εἰς τὰ ἔσχατα ἀφίκου ἃ ἐποίησεν ὁ παντοκράτωρ;"]},{"type":"verse","number":8,"content":["Ὑψηλὸς ὁ οὐρανὸς, καὶ τί ποιήσεις; βαθύτερα δὲ τῶν ἐν ᾅδου, τί οἶδας;"]},{"type":"verse","number":9,"content":["ἢ μακρότερα μέτρου γῆς, ἢ εὔρους θαλάσσης;"]},{"type":"line_break"},{"type":"verse","number":10,"content":["Ἐὰν δὲ καταστρέψῃ τὰ πάντα, τίς ἐρεῖ αὐτῷ, τί ἐποίησας;"]},{"type":"verse","number":11,"content":["Αὐτὸς γὰρ οἶδεν ἔργα ἀνόμων, ἰδὼν δὲ ἄτοπα οὐ παρόψεται."]},{"type":"line_break"},{"type":"verse","number":12,"content":["Ἄνθρωπος δὲ ἄλλως νήχεται λόγοις· βροτὸς δὲ γεννητὸς γυναικὸς, ἶσα ὄνῳ ἐρημίτῃ."]},{"type":"line_break"},{"type":"verse","number":13,"content":["Εἰ γὰρ σὺ καθαρὰν ἔθου τὴν καρδίαν σου, ὑπτιάζεις δὲ χεῖρας πρὸς αὐτὸν,"]},{"type":"verse","number":14,"content":["εἰ ἄνομόν τί ἐστιν ἐν χερσί σου, πόῤῥω ποίησον αὐτὸ ἀπὸ σοῦ, ἀδικία δὲ ἐν διαίτῃ σου μὴ αὐλισθήτω·"]},{"type":"verse","number":15,"content":["Οὕτως γὰρ ἀναλάμψει σου τὸ πρόσωπον, ὥσπερ ὕδωρ καθαρὸν, ἐκδύσῃ δὲ ῥύπον, καὶ οὐ μὴ φοβηθήσῃ·"]},{"type":"verse","number":16,"content":["Καὶ τὸν κόπον ἐπιλήσῃ, ὥσπερ κῦμα παρελθὸν, καὶ οὐ πτοηθήσῃ·"]},{"type":"verse","number":17,"content":["Ἡ δὲ εὐχή σου ὥσπερ Ἑωσφόρος, ἐκ δὲ μεσημβρίας ἀνατελεῖ σοι ζωή·"]},{"type":"verse","number":18,"content":["Πεποιθώς τε ἔσῃ, ὅτι ἐστί σοι ἐλπὶς, ἐκ δὲ μερίμνης καὶ φροντίδος ἀναφανεῖταί σοι εἰρήνη·"]},{"type":"verse","number":19,"content":["Ἡσυχάσεις γὰρ, καὶ οὐκ ἔσται ὁ πολεμῶν σε· μεταβαλόμενοι δὲ πολλοί σου δεηθήσονται."]},{"type":"verse","number":20,"content":["Σωτηρία δὲ αὐτοὺς ἀπολείψει· ἡ γὰρ ἐλπὶς αὐτῶν ἀπώλεια, ὀφθαλμοὶ δὲ ἀσεβῶν τακήσονται."]}],"footnotes":[]}}