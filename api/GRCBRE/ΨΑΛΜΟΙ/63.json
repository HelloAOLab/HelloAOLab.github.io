{"translation":{"id":"GRCBRE","language":"grc","name":"μετάφραση των εβδομήκοντα","englishName":"Brenton Septuagint","licenseUrl":"https://ebible.org/Scriptures/details.php?id=grcbrent","website":"https://ebible.org/Scriptures/details.php?id=grcbrent","shortName":"BRE","availableFormats":["json"],"listOfBooksApiLink":"/api/GRCBRE/books.json","textDirection":"ltr"},"book":{"id":"PSA","name":"ΨΑΛΜΟΙ","commonName":"ΨΑΛΜΟΙ","title":"ΨΑΛΜΟΙ","firstChapterApiLink":"/api/GRCBRE/ΨΑΛΜΟΙ/1.json","lastChapterApiLink":"/api/GRCBRE/ΨΑΛΜΟΙ/151.json","numberOfChapters":151},"nextChapterApiLink":"/api/GRCBRE/ΨΑΛΜΟΙ/64.json","previousChapterApiLink":"/api/GRCBRE/ΨΑΛΜΟΙ/62.json","chapter":{"number":63,"content":[{"type":"hebrew_subtitle","content":[]},{"type":"verse","number":1,"content":["Εἰς τὸ τέλος, ψαλμὸς τῷ Δαυίδ."]},{"type":"line_break"},{"type":"verse","number":2,"content":["Εἰσάκουσον ὁ Θεὸς τῆς προσευχῆς μου ἐν τῷ δέεσθαί με πρὸς σὲ, ἀπὸ φόβου ἐχθροῦ ἐξελοῦ τὴν ψυχήν μου."]},{"type":"verse","number":3,"content":["Ἐσκέπασάς με ἀπὸ συστροφῆς πονηρευομένων, ἀπὸ πλήθους ἐργαζομένων ἀδικίαν·"]},{"type":"verse","number":4,"content":["Οἵτινες ἠκόνησαν ὡς ῥομφαίαν τὰς γλώσσας αὐτῶν, ἐνέτειναν τόξον πρᾶγμα πικρὸν,"]},{"type":"verse","number":5,"content":["τοῦ κατατοξεῦσαι ἐν ἀποκρύφοις ἄμωμον, ἐξάπινα κατατοξεύσουσιν αὐτὸν, καὶ οὐ φοβηθήσονται."]},{"type":"verse","number":6,"content":["Ἐκραταίωσαν ἑαυτοῖς λόγον πονηρὸν, διηγήσαντο τοῦ κρύψαι παγίδας· εἶπαν, τίς ὄψεται αὐτούς;"]},{"type":"verse","number":7,"content":["Ἐξηρεύνησαν ἀνομίαν, ἐξέλιπον ἐξερευνῶντες ἐξερευνήσει· προσελεύσεται ἄνθρωπος, καὶ καρδία βαθεῖα,"]},{"type":"verse","number":8,"content":["καὶ ὑψωθήσεται ὁ Θεός· βέλος νηπίων ἐγενήθησαν αἱ πληγαὶ αὐτῶν,"]},{"type":"verse","number":9,"content":["καὶ ἐξουθένησαν αὐτὸν αἱ γλῶσσαι αὐτῶν· ἐταράχθησαν πάντες οἱ θεωροῦντες αὐτοὺς,"]},{"type":"verse","number":10,"content":["καὶ ἐφοβήθη πᾶς ἄνθρωπος· καὶ ἀνήγγειλαν τὰ ἔργα τοῦ Θεοῦ, καὶ τὰ ποιήματα αὐτοῦ συνῆκαν."]},{"type":"verse","number":11,"content":["Εὐφρανθήσεται δίκαιος ἐν τῷ Κυρίῳ, καὶ ἐλπιεῖ ἐπʼ αὐτόν· καὶ ἐπαινεθήσονται πάντες οἱ εὐθεῖς τῇ καρδίᾳ."]}],"footnotes":[]}}