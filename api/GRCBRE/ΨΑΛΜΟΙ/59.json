{"translation":{"id":"GRCBRE","language":"grc","name":"μετάφραση των εβδομήκοντα","englishName":"Brenton Septuagint","licenseUrl":"https://ebible.org/Scriptures/details.php?id=grcbrent","website":"https://ebible.org/Scriptures/details.php?id=grcbrent","shortName":"BRE","availableFormats":["json"],"listOfBooksApiLink":"/api/GRCBRE/books.json","textDirection":"ltr"},"book":{"id":"PSA","name":"ΨΑΛΜΟΙ","commonName":"ΨΑΛΜΟΙ","title":"ΨΑΛΜΟΙ","firstChapterApiLink":"/api/GRCBRE/ΨΑΛΜΟΙ/1.json","lastChapterApiLink":"/api/GRCBRE/ΨΑΛΜΟΙ/151.json","numberOfChapters":151},"nextChapterApiLink":"/api/GRCBRE/ΨΑΛΜΟΙ/60.json","previousChapterApiLink":"/api/GRCBRE/ΨΑΛΜΟΙ/58.json","chapter":{"number":59,"content":[{"type":"hebrew_subtitle","content":[]},{"type":"verse","number":1,"content":["Εἰς τὸ τέλος, τοῖς ἀλλοιωθησομένοις ἔτι, εἰς στηλογραφίαν τῷ Δαυὶδ εἰς διδαχὴν,"]},{"type":"verse","number":2,"content":["ὁπότε ἐνεπύρισε τὴν Μεσοποταμίαν Συρίας, καὶ τὴν Συρίαν Σοβὰλ, καὶ ἐπέστρεψεν Ἰωὰβ, καὶ ἐπάταξε τὴν φάραγγα τῶν ἁλῶν, δώδεκα χιλιάδας."]},{"type":"line_break"},{"type":"verse","number":3,"content":["Ὁ Θεὸς ἀπώσω ἡμᾶς καὶ καθεῖλες ἡμᾶς, ὠργίσθης καὶ ᾠκτείρησας ἡμᾶς."]},{"type":"verse","number":4,"content":["Συνέσεισας τὴν γῆν καὶ συνετάραξας αὐτὴν, ἴασαι τὰ συντρίμματα αὐτῆς, ὅτι ἐσαλεύθη."]},{"type":"verse","number":5,"content":["Ἔδειξας τῷ λαῷ σου σκληρὰ, ἐπότισας ἡμᾶς οἶνον κατανύξεως."]},{"type":"verse","number":6,"content":["Ἔδωκας τοῖς φοβουμένοις σε σημείωσιν, τοῦ φυγεῖν ἀπὸ προσώπου τόξον· διάψαλμα."]},{"type":"verse","number":7,"content":["Ὅπως ἂν ῥυσθῶσιν οἱ ἀγαπητοί σου, σῶσον τῇ δεξιᾷ σου καὶ ἐπάκουσόν μου."]},{"type":"line_break"},{"type":"verse","number":8,"content":["Ὁ Θεὸς ἐλάλησεν ἐν τῷ ἁγίῳ αὐτοῦ, ἀγαλλιάσομαι καὶ διαμεριῶ Σίκιμα, καὶ τὴν κοιλάδα τῶν σκηνῶν διαμετρήσω."]},{"type":"verse","number":9,"content":["Ἐμός ἐστι Γαλαὰδ, καὶ ἐμός ἐστι Μανασσῆ, καὶ Ἐφραὶμ κραταίωσις τῆς κεφαλῆς μου· Ἰούδας βασιλεύς μου,"]},{"type":"verse","number":10,"content":["Μωὰβ λέβης τῆς ἐλπίδος μου, ἐπὶ τὴν Ἰδουμαίαν ἐκτενῶ τὸ ὑπόδημά μου, ἐμοὶ ἀλλόφυλοι ὑπετάγησαν."]},{"type":"line_break"},{"type":"verse","number":11,"content":["Τίς ἀπάξει με εἰς πόλιν περιοχῆς; τίς ὁδηγήσει με ἕως τῆς Ἰδουμαίας;"]},{"type":"verse","number":12,"content":["Οὐχὶ σὺ ὁ Θεὸς, ὁ ἀπωσάμενος ἡμᾶς; καὶ οὐκ ἐξελεύσῃ, ὁ Θεὸς ἐν ταῖς δυνάμεσιν ἡμῶν;"]},{"type":"verse","number":13,"content":["Δὸς ἡμῖν βοήθειαν ἐκ θλίψεως, καὶ ματαία σωτηρία ἀνθρώπου."]},{"type":"line_break"},{"type":"verse","number":14,"content":["Ἐν τῷ Θεῷ ποιήσομεν δύναμιν, καὶ αὐτὸς ἐξουδενώσει τοὺς θλίβοντας ἡμᾶς."]}],"footnotes":[]}}