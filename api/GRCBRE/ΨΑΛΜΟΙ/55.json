{"translation":{"id":"GRCBRE","language":"grc","name":"μετάφραση των εβδομήκοντα","englishName":"Brenton Septuagint","licenseUrl":"https://ebible.org/Scriptures/details.php?id=grcbrent","website":"https://ebible.org/Scriptures/details.php?id=grcbrent","shortName":"BRE","availableFormats":["json"],"listOfBooksApiLink":"/api/GRCBRE/books.json"},"book":{"id":"PSA","name":"ΨΑΛΜΟΙ","commonName":"ΨΑΛΜΟΙ","title":"ΨΑΛΜΟΙ","firstChapterApiLink":"/api/GRCBRE/ΨΑΛΜΟΙ/1.json","lastChapterApiLink":"/api/GRCBRE/ΨΑΛΜΟΙ/151.json","numberOfChapters":151},"nextChapterApiLink":"/api/GRCBRE/ΨΑΛΜΟΙ/56.json","previousChapterApiLink":"/api/GRCBRE/ΨΑΛΜΟΙ/54.json","chapter":{"number":55,"content":[{"type":"hebrew_subtitle","content":[]},{"type":"verse","number":1,"content":["Εἰς τὸ τέλος, ὑπὲρ τοῦ λαοῦ τοῦ ἀπὸ τῶν ἁγίων μεμακρυμμένου, τῷ Δαυὶδ εἰς στηλογραφίαν, ὁπότε ἐκράτησαν αὐτὸν οἱ ἀλλόφυλοι ἐν Γέθ."]},{"type":"line_break"},{"type":"verse","number":2,"content":["Ἐλεήσον με ὁ Θεὸς, ὅτι κατεπάτησέ με ἄνθρωπος, ὅλην τὴν ἡμέραν πολεμῶν ἔθλιψέ με."]},{"type":"verse","number":3,"content":["Κατεπάτησάν με οἱ ἐχθροί μου ὅλην τὴν ἡμέραν ἀπὸ ὕψους ἡμέρας, ὅτι πολλοὶ οἱ πολεμοῦντές με."]},{"type":"line_break"},{"type":"verse","number":4,"content":["Φοβηθήσονται, ἐγὼ δὲ ἐλπιῶ ἐπὶ σοί."]},{"type":"verse","number":5,"content":["Ἐν τῷ Θεῷ ἐπαινέσω τοὺς λόγους μου, ὅλην τὴν ἡμέραν ἐν τῷ Θεῷ ἤλπισα, οὐ φοβηθήσομαι τί ποιήσει μοι σάρξ."]},{"type":"line_break"},{"type":"verse","number":6,"content":["Ὅλην τὴν ἡμέραν τοὺς λόγους μου ἐβδελύσσοντο, κατʼ ἐμοῦ πάντες οἱ διαλογισμοὶ αὐτῶν εἰς κακόν."]},{"type":"verse","number":7,"content":["Παροικήσουσι καὶ κατακρύψουσιν αὐτοὶ, τὴν πτέρναν μου φυλάξουσι· καθάπερ ὑπέμεινα τῇ ψυχῇ μου."]},{"type":"verse","number":8,"content":["Ὑπὲρ τοῦ μηθενὸς σώσεις αὐτοὺς ἐν ὀργῇ λαοὺς κατάξεις· ὁ Θεὸς"]},{"type":"verse","number":9,"content":["τὴν ζωήν μου ἐξήγγειλά σοι, ἔθου τὰ δάκρυά μου ἐνώπιόν σου, ὡς καὶ ἐν τῇ ἐπαγγελίᾳ σου."]},{"type":"line_break"},{"type":"verse","number":10,"content":["Ἐπιστρέψουσιν οἱ ἐχθροί μου εἰς τὰ ὀπίσω, ἐν ᾗ ἂν ἡμέρᾳ ἐπικαλέσωμαί σε· ἰδοὺ ἔγνων ὅτι Θεός μου εἶ σύ."]},{"type":"verse","number":11,"content":["Ἐπὶ τῷ Θεῷ αἰνέσω ῥῆμα, ἐπὶ τῷ Κυρίῳ αἰνέσω λόγον."]},{"type":"verse","number":12,"content":["Ἐπὶ τῷ Θεῷ ἤλπισα, οὐ φοβηθήσομαι τί ποιήσει μοι ἄνθρωπος."]},{"type":"verse","number":13,"content":["Ἐν ἐμοὶ ὁ Θεὸς αἱ εὐχαὶ, ἃς ἀποδώσω αἰνέσεώς σου."]},{"type":"verse","number":14,"content":["Ὅτι ἐῤῥύσω τὴν ψυχήν μου ἐκ θανάτου, καὶ τοὺς πόδας μου ἐξ ὀλισθήματος, τοῦ εὐαρεστῆσαι ἐνώπιον τοῦ Θεοῦ ἐν φωτὶ ζώντων."]}],"footnotes":[]}}