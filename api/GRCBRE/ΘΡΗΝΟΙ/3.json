{"translation":{"id":"GRCBRE","language":"grc","name":"μετάφραση των εβδομήκοντα","englishName":"Brenton Septuagint","licenseUrl":"https://ebible.org/Scriptures/details.php?id=grcbrent","website":"https://ebible.org/Scriptures/details.php?id=grcbrent","shortName":"BRE","availableFormats":["json"],"listOfBooksApiLink":"/api/GRCBRE/books.json","textDirection":"ltr"},"book":{"id":"LAM","name":"ΘΡΗΝΟΙ","commonName":"ΘΡΗΝΟΙ","title":"ΘΡΗΝΟΙ ΙΕΡΕΜΙΟΥ","firstChapterApiLink":"/api/GRCBRE/ΘΡΗΝΟΙ/1.json","lastChapterApiLink":"/api/GRCBRE/ΘΡΗΝΟΙ/5.json","numberOfChapters":5},"nextChapterApiLink":"/api/GRCBRE/ΘΡΗΝΟΙ/4.json","previousChapterApiLink":"/api/GRCBRE/ΘΡΗΝΟΙ/2.json","chapter":{"number":3,"content":[{"type":"line_break"},{"type":"verse","number":1,"content":["ΑΛΕΦ. Ἐγὼ ἀνὴρ ὁ βλέπων πτωχείαν, ἐν ῥάβδῳ θυμοῦ αὐτοῦ ἐπʼ ἐμέ."]},{"type":"verse","number":2,"content":["Παρέλαβέ με καὶ ἀπήγαγέ με εἰς σκότος, καὶ οὐ φῶς."]},{"type":"verse","number":3,"content":["Πλὴν ἐν ἐμοὶ ἐπέστρεψε χεῖρα αὐτοῦ ὅλην τὴν ἡμέραν,"]},{"type":"verse","number":4,"content":["ἐπαλαίωσε σάρκα μου καὶ δέρμα μου, ὀστέα μου συνέτριψεν."]},{"type":"line_break"},{"type":"verse","number":5,"content":["ΒΗΘ. Ἀνῳκοδόμησε κατʼ ἐμοῦ, καὶ ἐκύκλωσε κεφαλήν μου, καὶ ἐμόχθησεν·"]},{"type":"verse","number":6,"content":["ἐν σκοτεινοῖς ἐκάθισέ με ὡς νεκροὺς αἰῶνος."]},{"type":"verse","number":7,"content":["Ἀνῳκοδόμησε κατʼ ἐμοῦ, καὶ οὐκ ἐξελεύσομαι, ἐβάρυνε χαλκόν μου."]},{"type":"line_break"},{"type":"verse","number":8,"content":["ΓΙΜΕΛ. Καί γε κεκράξομαι καὶ βοήσω, ἀπέφραξε προσευχήν μου."]},{"type":"line_break"},{"type":"verse","number":9,"content":["ΔΑΛΕΘ. Ἀνῳκοδόμησεν ὁδούς μου, ἐνέφραξε τρίβους μου,"]},{"type":"verse","number":10,"content":["ἐτάραξεν ἄρκος ἐνεδρεύουσα, αὐτός μοι λέων ἐν κρυφαίοις,"]},{"type":"verse","number":11,"content":["κατεδίωξεν ἀφεστηκότα, καὶ κατέπαυσέ με, ἔθετό με ἠφανισμένην."]},{"type":"line_break"},{"type":"verse","number":12,"content":["Η. Ἐνέτεινε τόξον αὐτοῦ, καὶ ἐστήλωσέ με ὡς σκοπὸν εἰς βέλος."]},{"type":"verse","number":13,"content":["Εἰσήγαγεν ἐν τοῖς νεφροῖς μου ἰοὺς φαρέτρας αὐτοῦ."]},{"type":"verse","number":14,"content":["Ἐγενήθην γέλως παντὶ λαῷ μου, ψαλμὸς αὐτῶν ὅλην τὴν ἡμέραν."]},{"type":"line_break"},{"type":"verse","number":15,"content":["ΟΥΑΥ. Ἐχόρτασέ με πικρίας, ἐμέθυσέ με χολῆς,"]},{"type":"verse","number":16,"content":["καὶ ἐξέβαλε ψήφῳ ὀδόντας μου· ἐψώμισέ με σποδὸν,"]},{"type":"verse","number":17,"content":["καὶ ἀπώσατο ἐξ εἰρήνης ψυχήν μου· ἐπελαθόμην ἀγαθά."]},{"type":"verse","number":18,"content":["Καὶ ἀπώλετο νῖκός μου, καὶ ἡ ἐλπίς μου ἀπὸ Κυρίου."]},{"type":"line_break"},{"type":"verse","number":19,"content":["ΖΑΙΝ. Ἐμνήσθην ἀπὸ πτωχείας μου, καὶ ἐκ διωγμοῦ πικρία καὶ χολή μου μνησθήσεται,"]},{"type":"verse","number":20,"content":["καὶ καταδολεσχήσει ἐπʼ ἐμὲ ἡ ψυχή μου."]},{"type":"verse","number":21,"content":["Ταύτην τάξω εἰς τὴν καρδίαν μου, διατοῦτο ὑπομενῶ."]},{"type":"line_break"},{"type":"verse","number":21,"content":["ΗΘ. Τὰ ἐλέη Κυρίου, ὅτι οὐκ ἐξέλιπέ με, ὅτι οὐ συνετελέσθησαν οἱ οἰκτιρμοὶ αὐτοῦ· μῆνας εἰς τὰς πρωΐας ἐλέησον Κύριε, ὅτι οὐ συνετελέσθημεν, ὅτι οὐ συνετελέσθησαν οἱ οἰκτιρμοὶ αὐτοῦ."]},{"type":"verse","number":21,"content":["Καινὰ εἰς τὰς πρωΐας, πολλὴ ἡ πίστις σου."]},{"type":"verse","number":21,"content":["Μερίς μου Κύριος, εἶπεν ἡ ψυχή μου· διατοῦτο ὑπομενῶ αὐτῷ·"]},{"type":"line_break"},{"type":"verse","number":25,"content":["ΤΗΘ. Ἀγαθὸς Κύριος τοῖς ὑπομένουσιν αὐτὸν, ψυχὴ ἣ ζητήσει αὐτὸν, ἀγαθόν·"]},{"type":"verse","number":26,"content":["καὶ ὑπομενεῖ, καὶ ἡσυχάσει εἰς τὸ σωτήριον Κυρίου."]},{"type":"line_break"},{"type":"verse","number":27,"content":["ΤΗΘ. Ἀγαθὸν ἀνδρὶ, ὅταν ἄρῃ ζυγὸν ἐν νεότητι αὐτοῦ,"]},{"type":"verse","number":28,"content":["καθήσεται κατὰ μόνας, καὶ σιωπήσεται, ὅτι ᾖρεν ἐφʼ ἑαυτῷ."]},{"type":"line_break"},{"type":"verse","number":30,"content":["ΙΩΔ. Δώσει τῷ παίοντι αὐτὸν σιαγόνα, χορτασθήσεται ὀνειδισμῶν·"]},{"type":"verse","number":31,"content":["Ὅτι οὐκ εἰς τὸν αἰῶνα ἀπώσεται Κύριος."]},{"type":"line_break"},{"type":"verse","number":32,"content":["ΧΑΦ. Ὅτι ὁ ταπεινώσας οἰκτειρήσει, καὶ κατὰ τὸ πλῆθος τοῦ ἐλέους αὐτοῦ,"]},{"type":"verse","number":33,"content":["οὐκ ἀπεκριθη ἀπὸ καρδίας αὐτοῦ, καὶ ἐταπείνωσεν υἱοὺς ἀνδρός."]},{"type":"line_break"},{"type":"verse","number":34,"content":["ΛΑΜΕΔ. Τοῦ ταπεινῶσαι ὑπὸ τοὺς πόδας αὐτοῦ πάντας δεσμίους γῆς,"]},{"type":"verse","number":35,"content":["τοῦ ἐκκλίναι κρίσιν ἀνδρὸς κατέναντι προσώπου ὑψίστου,"]},{"type":"verse","number":36,"content":["καταδικάσαι ἄνθρωπον ἐν τῷ κρίνεσθαι αὐτὸν, Κύριος οὐκ εἶπε."]},{"type":"verse","number":37,"content":["Τίς οὕτως εἶπε, καὶ ἐγενήθη; Κύριος οὐκ ἐνετείλατο."]},{"type":"verse","number":38,"content":["Ἐκ στόματος ὑψίστου οὐκ ἐξελεύσεται τὰ κακὰ καὶ τὸ ἀγαθόν."]},{"type":"line_break"},{"type":"verse","number":39,"content":["ΜΗΜ. Τί γογγύσει ἄνθρωπος ζῶν, ἀνὴρ περὶ τῆς ἁμαρτίας αὐτοῦ;"]},{"type":"line_break"},{"type":"verse","number":40,"content":["ΝΟΥΝ. Ἐξηρευνήθη ἡ ὁδὸς ἡμῶν καὶ ἠτάσθη, καὶ ἐπιστρέψομεν ἕως Κυρίου."]},{"type":"verse","number":41,"content":["Ἀναλάβωμεν καρδίας ἡμῶν ἐπὶ χειρῶν πρὸς ὑψηλὸν ἐν οὐρανῷ."]},{"type":"verse","number":42,"content":["Ἡμαρτήσαμεν, ἠσεβήσαμεν, καὶ οὐχ ἱλάσθης."]},{"type":"line_break"},{"type":"verse","number":43,"content":["ΣΑΜΕΧ. Ἐπεσκέπασας ἐν ʼθυμῷ, καὶ ἀπεδίωξας ἡμᾶς, ἀπέκτεινας, οὐκ ἐφείσω."]},{"type":"verse","number":44,"content":["Ἐπεσκέπασας νεφέλην σεαυτῷ ἕινεκεν προσευχῆς,"]},{"type":"verse","number":45,"content":["καμμύσαι με καὶ ἀπωσθῆναι. ΑΙΝ. Ἔθηκας ἡμᾶς ἐν μέσῳ τῶν λαῶν."]},{"type":"verse","number":46,"content":["Διήνοιξαν ἐφʼ ἡμᾶς τὸ στόμα αὐτῶν πάντες οἱ ἐχθροὶ ἡμῶν."]},{"type":"verse","number":47,"content":["Φόβος καὶ θυμὸς ἐγενήθη ἡμῖν, ἔπαρσις καὶ συντριβή."]},{"type":"verse","number":48,"content":["Ἀφέσεις ὑδάτων κατάξει ὁ ὀφθαλμός μου ἐπὶ τὸ σύντριμμα τῆς θυγατρὸς τοῦ λαοῦ μου."]},{"type":"line_break"},{"type":"verse","number":49,"content":["ΦΗ. Ὁ ὀφθαλμός μου κατεπόθη, καὶ οὐ σιγήσομαι τοῦ μὴ εἶναι ἔκνηψιν,"]},{"type":"verse","number":50,"content":["ἕως οὗ διακύψῃ καὶ ἴδῃ Κύριος ἐξ οὐρανοῦ."]},{"type":"verse","number":51,"content":["Ὁ ὀφθαλμός μου ἐπιφυλλιεῖ ἐπὶ τὴν ψυχήν μου παρὰ πάσας θυγατέρας πόλεως."]},{"type":"line_break"},{"type":"verse","number":52,"content":["ΤΣΑΔΗ. Θηρεύοντες ἐθήρευσάν με ὡς στρουθίον· πάντες οἱ ἐχθροί μου δωρεὰν"]},{"type":"verse","number":53,"content":["ἐθανάτωσαν ἐν λάκκῳ ζωήν μου, καὶ ἐπέθηκαν λίθον ἐπʼ ἐμοί."]},{"type":"verse","number":54,"content":["Ὑπερεχύθη ὕδωρ ἐπὶ τὴν κεφαλήν μου· εἶπα, ἄπωσμαι."]},{"type":"line_break"},{"type":"verse","number":55,"content":["ΚΩΦ. Ἐπεκαλεσάμην τὸ ὄνομά σου, Κύριε, ἐκ λάκκου κατωτάτου·"]},{"type":"verse","number":56,"content":["Φωνήν μου ἤκουσας· μὴ κρύψῃς τὰ ὦτά σου εἰς τὴν δέησίν μου·"]},{"type":"verse","number":57,"content":["Εἰς τὴν βοήθειάν μου ἤγγισας· ἐν ἡμέρᾳ ᾗ ἐπεκαλεσάμην σε εἶπάς μοι, μὴ φοβοῦ."]},{"type":"line_break"},{"type":"verse","number":58,"content":["ΡΗΧΣ. Ἐδίκασας, Κύριε, τὰς δίκας τῆς ψυχῆς μου, ἐλυτρώσω τὴν ζωήν μου."]},{"type":"verse","number":59,"content":["Ἴδες, Κύριε, τὰς ταραχάς μου, ἔκρινας τὴν κρίσιν μου."]},{"type":"verse","number":60,"content":["Εἶδες πᾶσαν τὴν ἐκδίκησιν αὐτῶν, εἰς πάντας διαλογισμοὺς αὐτῶν ἐν ἐμοί."]},{"type":"line_break"},{"type":"verse","number":61,"content":["ΧΣΕΝ. Ἤκουσας τὸν ὀνειδισμὸν αὐτῶν, πάντας τοὺς διαλογισμοὺς αὐτῶν κατʼ ἐμοῦ,"]},{"type":"verse","number":62,"content":["χείλη ἐπανισταμένων μοι, καὶ μελέτας αὐτῶν κατʼ ἐμοῦ ὅλην τὴν ἡμέραν,"]},{"type":"verse","number":63,"content":["καθέδραν αὐτῶν, καὶ ἀνάστασιν αὐτῶν· ἐπίβλεψον ἐπὶ ὀφθαλμοὺς αὐτῶν."]},{"type":"verse","number":64,"content":["Ἀποδώσεις αὐτοῖς ἀνταπόδομα, Κύριε, κατὰ τὰ ἔργα τῶν χειρῶν αὐτῶν."]},{"type":"line_break"},{"type":"verse","number":65,"content":["ΘΑΥ. Ἀποδώσεις αὐτοῖς ὑπερασπισμὸν, καρδίας μου μόχθον."]},{"type":"verse","number":66,"content":["Σὺ αὐτοὺς καταδιώξεις ἐν ὀργῇ, καὶ ἐξαναλώσεις αὐτοὺς ὑποκάτωθεν τοῦ οὐρανοῦ, Κύριε."]}],"footnotes":[]}}