{"translation":{"id":"HBOMAS","language":"hbo","name":"כתבי הקודש","englishName":"Hebrew Masoretic Old Testament","licenseUrl":"https://ebible.org/Scriptures/details.php?id=hbo","website":"https://ebible.org/Scriptures/details.php?id=hbo","shortName":"MAS","availableFormats":["json"],"listOfBooksApiLink":"/api/HBOMAS/books.json","textDirection":"rtl"},"book":{"id":"NEH","name":"נְחֶמְיָה","commonName":"נְחֶמְיָה","title":"נְחֶמְיָה","firstChapterApiLink":"/api/HBOMAS/נְחֶמְיָה/1.json","lastChapterApiLink":"/api/HBOMAS/נְחֶמְיָה/13.json","numberOfChapters":13},"nextChapterApiLink":"/api/HBOMAS/נְחֶמְיָה/11.json","previousChapterApiLink":"/api/HBOMAS/נְחֶמְיָה/9.json","chapter":{"number":10,"content":[{"type":"line_break"},{"type":"verse","number":1,"content":["וּבְכָל־זֹ֕את אֲנַ֛חְנוּ כֹּרְתִ֥ים אֲמָנָ֖ה וְכֹתְבִ֑ים וְעַל֙ הֶֽחָת֔וּם שָׂרֵ֥ינוּ לְוִיֵּ֖נוּ כֹּהֲנֵֽינוּ׃"]},{"type":"verse","number":2,"content":["וְעַ֖ל הַחֲתוּמִ֑ים נְחֶמְיָ֧ה הַתִּרְשָׁ֛תָא בֶּן־חֲכַלְיָ֖ה וְצִדְקִיָּֽה׃"]},{"type":"verse","number":3,"content":["שְׂרָיָ֥ה עֲזַרְיָ֖ה יִרְמְיָֽה׃"]},{"type":"verse","number":4,"content":["פַּשְׁח֥וּר אֲמַרְיָ֖ה מַלְכִּיָּֽה׃"]},{"type":"verse","number":5,"content":["חַטּ֥וּשׁ שְׁבַנְיָ֖ה מַלּֽוּךְ׃"]},{"type":"verse","number":6,"content":["חָרִ֥ם מְרֵמֹ֖ות עֹֽבַדְיָֽה׃"]},{"type":"verse","number":7,"content":["דָּנִיֵּ֥אל גִּנְּתֹ֖ון בָּרֽוּךְ׃"]},{"type":"verse","number":8,"content":["מְשֻׁלָּ֥ם אֲבִיָּ֖ה מִיָּמִֽן׃"]},{"type":"verse","number":9,"content":["מַֽעַזְיָ֥ה בִלְגַּ֖י שְׁמַֽעְיָ֑ה אֵ֖לֶּה הַכֹּהֲנִֽים׃ ס"]},{"type":"verse","number":10,"content":["וְֽהַלְוִיִּ֑ם וְיֵשׁ֙וּעַ֙ בֶּן־אֲזַנְיָ֔ה בִּנּ֕וּי מִבְּנֵ֥י חֵנָדָ֖ד קַדְמִיאֵֽל׃"]},{"type":"verse","number":11,"content":["וַאֲחֵיהֶ֑ם שְׁבַנְיָ֧ה הֹֽודִיָּ֛ה קְלִיטָ֖א פְּלָאיָ֥ה חָנָֽן׃"]},{"type":"verse","number":12,"content":["מִיכָ֥א רְחֹ֖וב חֲשַׁבְיָֽה׃"]},{"type":"verse","number":13,"content":["זַכּ֥וּר שֵׁרֵֽבְיָ֖ה שְׁבַנְיָֽה׃"]},{"type":"verse","number":14,"content":["הֹודִיָּ֥ה בָנִ֖י בְּנִֽינוּ׃ ס"]},{"type":"verse","number":15,"content":["רָאשֵׁ֖י הָעָ֑ם פַּרְעֹשׁ֙ פַּחַ֣ת מֹואָ֔ב עֵילָ֥ם זַתּ֖וּא בָּנִֽי׃"]},{"type":"verse","number":16,"content":["בֻּנִּ֥י עַזְגָּ֖ד בֵּבָֽי׃"]},{"type":"verse","number":17,"content":["אֲדֹנִיָּ֥ה בִגְוַ֖י עָדִֽין׃"]},{"type":"verse","number":18,"content":["אָטֵ֥ר חִזְקִיָּ֖ה עַזּֽוּר׃"]},{"type":"verse","number":19,"content":["הֹודִיָּ֥ה חָשֻׁ֖ם בֵּצָֽי׃"]},{"type":"verse","number":20,"content":["חָרִ֥יף עֲנָתֹ֖ות *נֹובָי (נֵיבָֽי)׃"]},{"type":"verse","number":21,"content":["מַגְפִּיעָ֥שׁ מְשֻׁלָּ֖ם חֵזִֽיר׃"]},{"type":"verse","number":22,"content":["מְשֵׁיזַבְאֵ֥ל צָדֹ֖וק יַדּֽוּעַ׃"]},{"type":"verse","number":23,"content":["פְּלַטְיָ֥ה חָנָ֖ן עֲנָיָֽה׃"]},{"type":"verse","number":24,"content":["הֹושֵׁ֥עַ חֲנַנְיָ֖ה חַשּֽׁוּב׃"]},{"type":"verse","number":25,"content":["הַלֹּוחֵ֥שׁ פִּלְחָ֖א שֹׁובֵֽק׃"]},{"type":"verse","number":26,"content":["רְח֥וּם חֲשַׁבְנָ֖ה מַעֲשֵׂיָֽה׃"]},{"type":"verse","number":27,"content":["וַאֲחִיָּ֥ה חָנָ֖ן עָנָֽן׃"]},{"type":"verse","number":28,"content":["מַלּ֥וּךְ חָרִ֖ם בַּעֲנָֽה׃"]},{"type":"verse","number":29,"content":["וּשְׁאָ֣ר הָעָ֡ם הַכֹּהֲנִ֣ים הַ֠לְוִיִּם הַשֹּׁועֲרִ֨ים הַמְשֹׁרְרִ֜ים הַנְּתִינִ֗ים וְֽכָל־הַנִּבְדָּ֞ל מֵעַמֵּ֤י הָאֲרָצֹות֙ אֶל־תֹּורַ֣ת הָאֱלֹהִ֔ים נְשֵׁיהֶ֖ם בְּנֵיהֶ֣ם וּבְנֹתֵיהֶ֑ם כֹּ֖ל יֹודֵ֥עַ מֵבִֽין׃"]},{"type":"verse","number":30,"content":["מַחֲזִיקִ֣ים עַל־אֲחֵיהֶם֮ אַדִּירֵיהֶם֒ וּבָאִ֞ים בְּאָלָ֣ה וּבִשְׁבוּעָ֗ה לָלֶ֙כֶת֙ בְּתֹורַ֣ת הָאֱלֹהִ֔ים אֲשֶׁ֣ר נִתְּנָ֔ה בְּיַ֖ד מֹשֶׁ֣ה עֶֽבֶד־הֽ͏ָאֱלֹהִ֑ים וְלִשְׁמֹ֣ור וְלַעֲשֹׂ֗ות אֶת־כָּל־מִצְוֹת֙ יְהוָ֣ה אֲדֹנֵ֔ינוּ וּמִשְׁפָּטָ֖יו וְחֻקָּֽיו׃"]},{"type":"verse","number":31,"content":["וַאֲשֶׁ֛ר לֹא־נִתֵּ֥ן בְּנֹתֵ֖ינוּ לְעַמֵּ֣י הָאָ֑רֶץ וְאֶת־בְּנֹ֣תֵיהֶ֔ם לֹ֥א נִקַּ֖ח לְבָנֵֽינוּ׃"]},{"type":"verse","number":32,"content":["וְעַמֵּ֣י הָאָ֡רֶץ הַֽמְבִיאִים֩ אֶת־הַמַּקָּחֹ֨ות וְכָל־שֶׁ֜בֶר בְּיֹ֤ום הַשַּׁבָּת֙ לִמְכֹּ֔ור לֹא־נִקַּ֥ח מֵהֶ֛ם בַּשַּׁבָּ֖ת וּבְיֹ֣ום קֹ֑דֶשׁ וְנִטֹּ֛שׁ אֶת־הַשָּׁנָ֥ה הַשְּׁבִיעִ֖ית וּמַשָּׁ֥א כָל־יָֽד׃"]},{"type":"verse","number":33,"content":["וְהֶעֱמַ֤דְנוּ עָלֵ֙ינוּ֙ מִצְוֹ֔ת לָתֵ֥ת עָלֵ֛ינוּ שְׁלִשִׁ֥ית הַשֶּׁ֖קֶל בַּשָּׁנָ֑ה לַעֲבֹדַ֖ת בֵּ֥ית אֱלֹהֵֽינוּ׃"]},{"type":"verse","number":34,"content":["לְלֶ֣חֶם הַֽמַּעֲרֶ֡כֶת וּמִנְחַ֣ת הַתָּמִ֣יד וּלְעֹולַ֣ת הַ֠תָּמִיד הַשַּׁבָּתֹ֨ות הֶחֳדָשִׁ֜ים לַמֹּועֲדִ֗ים וְלַקֳּדָשִׁים֙ וְלַ֣חַטָּאֹ֔ות לְכַפֵּ֖ר עַל־יִשְׂרָאֵ֑ל וְכֹ֖ל מְלֶ֥אכֶת בֵּית־אֱלֹהֵֽינוּ׃ ס"]},{"type":"verse","number":35,"content":["וְהַגֹּורָלֹ֨ות הִפַּ֜לְנוּ עַל־קֻרְבַּ֣ן הָעֵצִ֗ים הַכֹּהֲנִ֣ים הַלְוִיִּם֮ וְהָעָם֒ לְ֠הָבִיא לְבֵ֨ית אֱלֹהֵ֧ינוּ לְבֵית־אֲבֹתֵ֛ינוּ לְעִתִּ֥ים מְזֻמָּנִ֖ים שָׁנָ֣ה בְשָׁנָ֑ה לְבַעֵ֗ר עַל־מִזְבַּח֙ יְהוָ֣ה אֱלֹהֵ֔ינוּ כַּכָּת֖וּב בַּתֹּורָֽה׃"]},{"type":"verse","number":36,"content":["וּלְהָבִ֞יא אֶת־בִּכּוּרֵ֣י אַדְמָתֵ֗נוּ וּבִכּוּרֵ֛י כָּל־פְּרִ֥י כָל־עֵ֖ץ שָׁנָ֣ה בְשָׁנָ֑ה לְבֵ֖ית יְהוָֽה׃"]},{"type":"verse","number":37,"content":["וְאֶת־בְּכֹרֹ֤ות בָּנֵ֙ינוּ֙ וּבְהֶמְתֵּ֔ינוּ כַּכָּת֖וּב בַּתֹּורָ֑ה וְאֶת־בְּכֹורֵ֨י בְקָרֵ֜ינוּ וְצֹאנֵ֗ינוּ לְהָבִיא֙ לְבֵ֣ית אֱלֹהֵ֔ינוּ לַכֹּ֣הֲנִ֔ים הַמְשָׁרְתִ֖ים בְּבֵ֥ית אֱלֹהֵֽינוּ׃"]},{"type":"verse","number":38,"content":["וְאֶת־רֵאשִׁ֣ית עֲרִיסֹתֵ֣ינוּ וּ֠תְרוּמֹתֵינוּ וּפְרִ֨י כָל־עֵ֜ץ תִּירֹ֣ושׁ וְיִצְהָ֗ר נָבִ֤יא לַכֹּהֲנִים֙ אֶל־לִשְׁכֹ֣ות בֵּית־אֱלֹהֵ֔ינוּ וּמַעְשַׂ֥ר אַדְמָתֵ֖נוּ לַלְוִיִּ֑ם וְהֵם֙ הַלְוִיִּ֔ם הַֽמְעַשְּׂרִ֔ים בְּכֹ֖ל עָרֵ֥י עֲבֹדָתֵֽנוּ׃"]},{"type":"verse","number":39,"content":["וְהָיָ֨ה הַכֹּהֵ֧ן בֶּֽן־אַהֲרֹ֛ן עִם־הַלְוִיִּ֖ם בַּעְשֵׂ֣ר הַלְוִיִּ֑ם וְהַלְוִיִּ֞ם יַעֲל֨וּ אֶת־מַעֲשַׂ֤ר הַֽמַּעֲשֵׂר֙ לְבֵ֣ית אֱלֹהֵ֔ינוּ אֶל־הַלְּשָׁכֹ֖ות לְבֵ֥ית הָאֹוצָֽר׃"]},{"type":"verse","number":40,"content":["כִּ֣י אֶל־הַ֠לְּשָׁכֹות יָבִ֨יאוּ בְנֵי־יִשְׂרָאֵ֜ל וּבְנֵ֣י הַלֵּוִ֗י אֶת־תְּרוּמַ֣ת הַדָּגָן֮ הַתִּירֹ֣ושׁ וְהַיִּצְהָר֒ וְשָׁם֙ כְּלֵ֣י הַמִּקְדָּ֔שׁ וְהַכֹּהֲנִים֙ הַמְשָׁ֣רְתִ֔ים וְהַשֹּׁועֲרִ֖ים וְהַמְשֹׁרְרִ֑ים וְלֹ֥א נַעֲזֹ֖ב אֶת־בֵּ֥ית אֱלֹהֵֽינוּ׃"]}],"footnotes":[]}}